# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:39.718430
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB08n0649-030平齋文集-卷三十.
<pb:KR4d0311_SBCK_030-1a>¶
平齋文集卷第三十¶
　　䇿問¶
　　　　江東漕司不礙格¶
問國無常勢隨時而爲彊弱周公之於魯太公之¶
於齊乃能逆料預計於數百年之前則其勢亦有¶
時而定也周之季丗地不大於曹滕民不衆於邾¶
莒而諸侯不敢有無周之心秦汛埽六合鞭笞四¶
夷自以爲帝王萬丗之業而繩樞之子亦得而易¶
視之人有尫羸而壽考物或&KR0064;長而夭折理固應¶
爾獨怪春秋以來齊有葵丘之㑹晉有踐土之盟¶
均爲五霸之盛而心術譎正宜可以占其國何威¶
<pb:KR4d0311_SBCK_030-1b>¶
公僅能終其身霸業遂替文公之後丗爲盟主齊¶
且屈而從之豈譎正無&KR0028;於彊弱耶是猶有可諉¶
者曰國異而勢殊也及觀漢之文宣規摹一家而¶
彊弱乃有異勢呉王不朝賜以几杖匈奴嫚侮結¶
以金繒太息流涕之書其不滿人意非一事然兵¶
無刃而威權自振刑不肉而德化自孚貫朽粟腐¶
迄成冨庶之効而後嗣頼之樞機周宻技巧咸精¶
吏稱民安之餘單于且欵塞而來享中興之治赫¶
然莫及而一傳之後漢業衰焉弱轉而彊彊轉而¶
弱始終之變相反&KR0002;此其必有故矣恭惟　主上¶
更張萬化緫攬權綱舉天下之政滌蕩振刷而一¶
<pb:KR4d0311_SBCK_030-2a>¶
新之朝廷清明邊鄙不聳四方延頸以望太平而¶
轉弱爲彊之機不可失也宵旰雖切庶績未凝鴻¶
鴈之民尚勞於還定鼠狗之盗猶費於掃除而内¶
外體統之間血脉壅厎臂&KR0204;拘攣識者尤爲之深¶
慮國勢所係&KR0002;有待而彊意者刑賞之施恵褻而¶
威不振耶紀綱之張名存而實未至耶抑亦體¶
祖宗立國之意守以寛仁道德安彊隱然自有不¶
可犯之威而天命人心之固在此而不在彼耶諸¶
君其敷繹濟時之䇿以告¶
　　　　礙格¶
問國論之變至乎中而定夫中在易爲二五在書¶
<pb:KR4d0311_SBCK_030-2b>¶
爲皇極君子小人進退之機天下國家理亂之夲¶
皆於此乎見泰之九二居治泰之位審處泰之道¶
包荒得尚于中行是以并包兼容而爲中也然泰¶
自否來君子之道方長閑邪不可以不嚴防微不¶
可以不謹而&KR0018;荒穢之累者乃從而包含之得無¶
啓小人乗間而進之漸耶洪範皇極之疇有猷有¶
爲有守則念之好德則&KR0236;之福冝也至不協于極¶
不罹于咎亦且大而受之恊于極則君子罹于咎¶
則小人居君子小人之間而爲郷原之行其害德¶
爲尤甚受之者何意四凶之惡已著猶得以假息¶
於堯朝非包荒歟尭不去四凶而舜去之豈包荒¶
<pb:KR4d0311_SBCK_030-3a>¶
不能如堯之大歟少正卯言行之僞加以兩觀之¶
誅蓋謂其已罹于咎矣三家分魯陽虎執國命罪¶
固浮于少正卯而誅反不及胡爲獨受於此彼其¶
知宦孺專殺之罪而不問遂成優游聽藩鎮陸梁¶
之勢而莫制寖至姑息得非假是&KR0003;以自文曰吾¶
將以求合于中者又况泰以朋亡爲貴洪範以淫¶
朋爲戒至公無我黨與不立而中道以行漢唐之¶
季朋黨成風雖賢者不能免豈其自叛于中歟抑¶
上之人無以并包而大受之故逸爲朋黨之歸歟¶
厥今　更化以來進君子而退小人開衆正而杜¶
群枉天下莫不服　聖上之明而用舎之際猶恐¶
<pb:KR4d0311_SBCK_030-3b>¶
或激於偏徇議者乃有中立不&KR0029;之&KR0003;蓋欲示尚¶
中建極之意而定國論於不可轉移之地也夫否¶
與泰常相反極與咎不兩立邪正消長間不容髮¶
伊欲恢包荒之量而小人無得以投君子之&KR0169;推¶
大受之公而君子自有以制小人之變皇極大明¶
與天下相安於泰和之域&KR0002;何而可憂丗之士盍¶
相與圗之¶
　　　　饒州堂試一¶
問周有宫正掌王宫之戒禁紏令宫伯掌王宫之¶
士庶子凢在版者皆屬之天官所以嚴宿衛而備¶
非常也漢制周廬千列陛㦸百重視周爲加詳光¶
<pb:KR4d0311_SBCK_030-4a>¶
禄勲衛尉之設即宫伯宫正之遺意亦屬之丞相¶
否乎排闥而入大臣隨之内朝外朝之勢猶未至¶
於隔絶加官旣設之後大臣亦得至内庭否乎入¶
未央宫殿門不納徘&KR0422;往來其禁嚴矣使北軍之¶
印未解則將何以制其變清宫具法駕而入謁者¶
之衛端門且誰何之則夜拜衛將軍無乃猶或置¶
疑其間耶置酒宣室敢於形辟㦸之言從幸林光¶
有以杜觸瑟之變&KR0002;不當以詼諧覊虜少之而當¶
時議者欲使列侯郡守二千石各擇吏民之賢者¶
歳貢以給宿衛豈其猶未足爲賢耶儒者侍中特¶
聽掌御唾壷朝廷榮之似不足榮也其榮之何&KR0003;¶
<pb:KR4d0311_SBCK_030-4b>¶
願爲中郎出入禁闥而薄淮陽之郡似未可薄也¶
其薄之何意黄門侍郎號爲要處彼擢之給事黄¶
門又以爲官之拓落何也郡國材官畨上宿衛其¶
法果皆便乎南北分屯以相統制其權果孰重乎¶
謁者執楯執㦸武士騶與期門羽林之置亦各有¶
&KR0003;乎丗爲衛尉見於同姓而王國人乃不得宿衛¶
何也太傅古官論道經&KR0022;而以給事中領宿衛又¶
何也夫以漢丗宿衛之嚴防微杜漸皆有深意揆¶
之成周其得失安在邇者議臣有請宫禁侍衛各¶
儆攸司欲以隆主威而尊國&KR0020;　上亟俞之不識¶
漢制有可施於今日者乎諸君博古通今言之毋¶
<pb:KR4d0311_SBCK_030-5a>¶
略¶
　　　　二¶
問恭惟　主上撫盈成之運垂延洪之休豫建元¶
良以固國夲謹擇天下&KR0132;儒端士爲之輔翼儲德¶
日隆㳙剛授&KR0125;三代有道之長誠不是過自漢以¶
下固不容並論也而有司竊於攷古有疑焉四皓¶
之來衣冠甚偉羽翼旣成而漢之大本以定子房¶
之畫婉矣論者乃謂其植黨締交以相傾軋殆非¶
子房之意然髙帝與吕后母子共起於艱難之中¶
漢業甫定顧牽於私愛欲動揺之期期之諌曽莫¶
能回其意則權以濟事似不當以植黨論也至觀¶
<pb:KR4d0311_SBCK_030-5b>¶
異日開博望&KR0080;以延賔客遂至於&KR0220;天性之恩無¶
乃出於招致四皓之故智乎二䟽之去知足不辱¶
有以激漢丗頑廉懦立之風亦可謂賢矣而論者¶
謂是時太子年未冠學未成未可以㓗身而退然¶
宣帝之教太子不過&KR0258;霸之制度巳非詒謀燕翼¶
之道獨親許氏而尊禮師傅之意寖薄見幾而作¶
似不當以㓗身論也至攷其旣去之餘論語孝經¶
之學遂轉移於甘泉洞簫頌之好卒無以養成其¶
德得非二䟽遺其憂乎夫齊威㑹諸侯于首止而¶
王丗子始定髙宗舊學于甘盤旣乃遯于荒野是¶
則四皓之來二䟽之去蓋非茍然者而得失是非¶
<pb:KR4d0311_SBCK_030-6a>¶
曽無定論何耶諸君以麟趾之英親逢懿鑠自冝¶
鋪張&KR0045;厲編之詩書而無愧商訂及此特以觀講¶
學之素耳幸茂明之¶
　　　　三¶
問五百歳而聖人出&KR0002;囿於天地之定數君臣而¶
並父子而處胡爲獨盛於帝王之丗耶電繞斗樞¶
虹流華渚瑶光貫月赤龍生風其見於丗紀者&KR0002;¶
此質之正符亦過於愛竒矣然履帝武敏歆天命¶
元鳥降而生商詩人猶且永歌之不足得非聖人¶
之生固與人異而受命之符抑有在耶夫天生聦¶
明天&KR0236;勇智謂之生知之性出&KR0011;拔萃可也語恠¶
<pb:KR4d0311_SBCK_030-6b>¶
及神顧安取此至&KR0002;東南有天子氣南陽有鬰葱¶
之佳氣得非王氣有所屬乎夢神遇於大澤之陂¶
夢吞日於猗蘭之殿得非精神有所感乎重瞳八¶
彩日角龍顔與夫鳯姿日表之異抑肖貌有不同¶
乎十四月而生乃立堯母門胡爲誕彌之月適相¶
似也甲觀畫堂或謂畫九子母於其中果何據也¶
功成慶善之樂何爲而作誕聖繼天之樂孰從而¶
獻千秋紀節何所夲始節近長春其議安在恭惟¶
主上天縱之聖冠冕千古膺籙御圗重熈累洽屬¶
兹良月　瑞慶摽辰桂海冰天嵩呼華祝同一心¶
也諸君生逢千一之期目覩五三之盛躋公堂稱¶
<pb:KR4d0311_SBCK_030-7a>¶
兕觥以介萬壽實維其時是冝鋪張對天之閎休¶
與生民天保之詩相爲表裏凢自昔帝王震夙之¶
盛事盍相與訂㩁以諗有司¶
　　　　四¶
問道揆明於上法守嚴於下則天下之治不難舉¶
矣宅揆之官&KR0108;庸熈載三公之職論道經&KR0022;古之¶
大臣所以任天下之重&KR0154;嘗以細故自累哉漢唐¶
之丗九卿更進它官參預巳失委任大臣之意而¶
持禄固位伴食摸稜尚何望其職業之能盡其間¶
少知治體者抑又不能無疑焉錢&KR0150;决獄所冝與¶
聞乃一諉之内史廷尉而不復省事無不統顧如¶
<pb:KR4d0311_SBCK_030-7b>¶
是耶死傷横道豈不大於牛喘而科&KR0200;邊吏僅見¶
於赤白囊交馳之後恐憂邊思職者不爾也聽受¶
獄訟日不暇給乃至有愧禮樂豈萬丗長䇿未暇¶
講耶序進郎吏仰視不顧則體貌安在而止擇十¶
使猶患未盡得人恐兼収待用者不爾也夫坐而¶
論道謂之王公綱舉目張豈無其要而丗之喜事¶
事者乃以身親細務爲稱職不事事者又以無所¶
建明爲得體漢唐相業之卑得無坐是乎　主上¶
更新萬化圗任老成以恢張治功冝日異而月殊¶
可也然天下之弊紛如蝟毛二三大臣夙夜盡瘁¶
於其間而未厎厥成故議臣欲清中書之務簡節¶
<pb:KR4d0311_SBCK_030-8a>¶
踈目而講明其大者揆守之辨要必有在至&KR0002;賢¶
材之未盡舉倖門之未易塞兵聚而難散民困而¶
易揺榖貴尤艱於和糴楮輕尚費於稱提凢此數¶
端莫非當今之急務孰爲大臣之職孰爲有司之¶
事輕重緩急當與識時務者籌之諸君其毋隠¶
　　　　五¶
問兵以多筭勝智者察事機於呼吸之間料敵勢¶
於千里之外發無不中如矢破的何其神也而謀¶
之用舎抑又有幸不幸者存焉廣武&KR0003;成安欲假¶
竒兵絶信耳之輜重而兩將可致淮隂使人間視¶
知其不用然後敢下井陘亦可謂竒䇿矣使成安¶
<pb:KR4d0311_SBCK_030-8b>¶
果用其計則信將何以應之魏延每隨亮出輙欲¶
請兵異道㑹于潼&KR0028;如韓信故事其謀差強人意¶
亮乃制而不用每嘆巳才之不獲盡幸而從之不¶
識長安果可入乎信抱國士之略亮&KR0018;王佐之材¶
得失勝&KR0018;燎如觀火隨機而應慮勝而㑹必有非¶
衆人所能窺者幸紬繹之¶
　　　　六¶
問三盤五誥之不作而漢制詔幾於典誥得非去¶
古未逺猶有渾灝之遺風耶漢唐有天下皆數百¶
年漢之帝紀詔不一書而唐史略之何耶文帝之¶
詔半爲農下山東布詔令老癃枎杖往聽願觀德¶
<pb:KR4d0311_SBCK_030-9a>¶
化之成可謂善於布宣者矣而當時猶謂吏奉吾¶
詔不勤勸民不明何貴吏之深也循良無傳獨一¶
河南抑吏治誠有未至歟憲宗之丗藩鎮禀令制¶
下魏博士卒驩動如雷至有倔強何益之嘆可謂¶
易於感動者矣而淮蔡以三州之衆合兵環攻累¶
年乃下何平盗之難也草制失辭至煩改定抑人¶
心亦有未孚歟彼其輪臺之詔奉天之詔均罪已¶
也其辭孰切寛大之詔陣傷之詔均恤人也其惠¶
孰渥河凉三鎮播告之修均所以奪其心也其意¶
孰明視草之才較以除書德音擅名者孰勝期期¶
之請視以批勑壞麻爲忠者孰優此猶未足深議¶
<pb:KR4d0311_SBCK_030-9b>¶
也後元獨盛於七制元和並列於三宗號令之煥¶
然可述與温雅有古風烈乃不見於文帝之賛唐¶
之威令幾於復振獨於賛憲宗言之而二祖之制¶
命無稱焉作史者必有深意恭惟　主上祗畏天¶
戒勤恤民隱嘉與海内同躋仁壽廼者明詔荐頒¶
飭監司守令以奉職之意開盗賊脅從以自新之¶
&KR0151;王言大哉一見可决四方萬里鼓舞於風雷之¶
下當不止於山東魏博吏士而已也然澄清者流¶
爲姑息撫字者轉爲催科習俗移人詎能遽革錢¶
幣乆壅而未通榖價方踴而未艾凶歳多&KR0064;還定¶
猶難伊欲吏治興起姦盗革心翕然丕應如漢唐¶
<pb:KR4d0311_SBCK_030-10a>¶
之盛時&KR0002;何而可憂丗之士盍相與圗之¶
　　　　七¶
問周南爲三百篇之始文王脩身齊家治國平天¶
下之道悉於此見之亦猶易首乾坤書斷自唐虞¶
之意歟然自&KR0028;雎至兎&KR0431;凢七詩始言&KR0028;雎之化¶
行又四詩而至麟趾始著其應夫王道自閨門祍¶
席而逹乎天下逺而難化者冝莫如㭬杙之人近¶
而易化者冝莫如同姓之親今乃不應於彼而應¶
於此何耶羔羊爲鵲巢之功致在位皆節儉正直¶
至其應見於騶虞則天下純&KR0013;文王之化草木群¶
生無一不遂夫召南特諸侯之風其視周南王者¶
<pb:KR4d0311_SBCK_030-10b>¶
之風固爲有間彼之應顯於庶&KR0011;之微此獨應於¶
公子信厚無犯非禮而已又何耶詩取麟以爲興¶
趾定角果有仁厚之象歟抑謂太平致麟之時歟¶
序言衰丗不知果紂與文王之日歟抑謂周之季¶
丗歟麟趾鑄金以班諸侯王夫豈無&KR0003;而良史之¶
作訖于麟其意安在語曰人而不爲周南召南其¶
猶正墻面而立有志於學者必三復於此而好脩¶
之公子尤當佩之而不忘反覆二南之意推之於¶
行葦角弓以究終始盛衰之變諸君事也其爲我¶
索言之¶
　　　　八¶
<pb:KR4d0311_SBCK_030-11a>¶
問六經著天道人事之極莫詳於春秋雖不言某¶
事有某應而證應具存其聖人憂丗之心所由見¶
乎日食三十六螽蝝蜚蜮之災緫十有八雪電星¶
石隕霜無冰凢其&KR0028;於天人之際雖微必録而水¶
旱之變尤不敢略僖王正月不&KR0040;夏四月不&KR0040;六¶
月始&KR0040;其不曰旱謂其有志於民而不爲災然文¶
自正月不&KR0040;至于秋七月昭上辛大雩季辛又雩¶
旱亦甚矣而不以旱書無乃亦不爲災耶以至夏¶
大旱欲焚巫尫而復止是歳饑而不害然旱以大¶
書爲虐尤酷安有民不困于饑者不然則宣亦書¶
大旱而不書饑亦謂其不害可也或書旱或書雩¶
<pb:KR4d0311_SBCK_030-11b>¶
或書不&KR0040;美惡異辭必有深意宣大水而繼以饑¶
襄大水而繼以大饑淫潦妨農固冝艱食而威成¶
之秋大水莊之末年横流尤數至皷用牲于社于¶
門何爲皆不以歉告抑豈如七年之水雖無麥苗¶
不害嘉榖故從而略之然大無麥禾臧孫辰遂至¶
告糴貽我來牟獨非嘉殖歟亦未有洚水&KR0002;是而¶
嘉榖不害者威之&KR0004;年有平原出水之害越二歳¶
而有年其轉㓙爲豐者何道它國非無&KR0446;沴宋獨¶
書水淫&KR0040;害於粢盛乃知其必興者何&KR0003;恭惟¶
主上篤於敬天切於愛民真得堯湯之用心而大¶
兵之後四方未免以水旱告&KR0002;幾於春秋之不一¶
<pb:KR4d0311_SBCK_030-12a>¶
書者天心仁愛固在是歟木飢水毁皆有數歟有¶
年之慶勃興之兆否泰相反抑權輿於此歟近觀¶
吾饒去歳常&KR0665;今兹常&KR0040;官無委積民有菜色而¶
或者猶以饒在江東爲優得無旱不爲災&KR0040;不害¶
榖如魯史之所書歟諸君學貫天人不愧舒向盍¶
相與發明春秋筆削之意以諗爲政者毋以訐而¶
爲直¶
　　　　九¶
問人主操冨貴之柄以御天下錢幣輕重之權當¶
一出於上不當與天下共之也虞夏金爲三品周¶
立九府圜法利權所在上實專之至景王欲更鑄¶
<pb:KR4d0311_SBCK_030-12b>¶
大錢單穆公雖諌而不聽百姓竟&KR0041;其利揆之劉¶
陶之議則不合文帝除盗鑄之令賜鄧通銅山得¶
以自鑄而錢乃至於貫朽質之賈生之論則不然¶
撰直三千錯刀五千何其直之多百錢墊七八與¶
三十五爲陌何其陌之寡是猶未足深論彼漢之¶
五銖唐之開元錢制是爲得輕重之中然五銖旣¶
行郡國多姦鑄而益輕公卿請鑄鍾官赤側以一¶
當五其後二歳赤側以賤而廢三官錢始冨矣開¶
元旣用以經費不給始鑄乾元重寶參用以一當¶
十犯法日數百終復其舊然後民便之夫錢出於¶
上而散於下上之所重孰得而輕顧方行而遽輟¶
<pb:KR4d0311_SBCK_030-13a>¶
何耶抑上之人不過爲一時權冝之舉隨即反經¶
耶否則朝廷之上無以主其議以一人之言爲用¶
舎耶漢方再造猶興五銖之思唐凢幾丗一循開¶
元之制而赤側重寶不復見抑又何也　國家銅¶
楮並行深得子母相權之意頃以楮幣益輕多爲¶
秤提之術而未厎於重於是以開禧新布以二准¶
三行於輦轂之下利權輕重操之自我可謂得其¶
冝矣或者猶謂貨泉新舊均國寶也而自爲抑&KR0045;¶
京城内外皆畿甸也而自爲畛域恐未免抵冒之¶
多然使以二准三果可通行則錢之布於天下者¶
皆可從而増益否幸以利害得諸目撃者爲有司¶
<pb:KR4d0311_SBCK_030-13b>¶
告¶
　　　　十¶
問大江以東衣冠之盛饒爲最螺洲地䜟異人出¶
焉冠大廷丗殊科班班可數皆學校作成之功也¶
漢之畨君唐之顔魯公德澤在人至深而獨不聞¶
垂意興學何耶晉虞公爲内史大脩庠序是前此¶
嘗有學矣誰實基之移告屬縣廣招生徒至七百¶
餘人教養之盛&KR0002;此今所養僅能三之一而韲鹽¶
之態常患不足不知當時雲㑹輻湊何以爲養先¶
正范文正公相攸於東湖上繼者始築儒宫以據¶
水光山色之㑹公之詩文胡不及之買田三頃以¶
<pb:KR4d0311_SBCK_030-14a>¶
澹士大書特書詫以爲盛然所入其能幾何今膏¶
&KR0254;歳増數凢幾倍而倉&KR0338;之積不見有餘抑尾閭¶
之泄無以窒其源耶髙堂顯敞不改舊觀硯湖平¶
逺尤覺増明二公所以淑艾後人者雖百丗聞風¶
而亦起諸君藏脩其間講明正心誠意之學涵養¶
致君澤民之業以求無&KR0018;於教育之素盍各爲我¶
言爾志¶
　　　　十一¶
問丗臣之喬木舊德之元&KR0027;有國者所甚重而出¶
處進退天下莫不望以爲標的尚論古人顧不能¶
無疑焉復亳&KR0114;洛之餘告歸之志則同胡爲乃有¶
<pb:KR4d0311_SBCK_030-14b>¶
欲去而復留者不惟自留且作書以留同列同列¶
亦爲乆留而不去何勇退之難耶海濵二老同爲¶
善養而來歸扣馬之諌鷹&KR0045;之舉果孰爲義天下¶
旣定表東海者乃不與師保左右之任何耶從心¶
不踰矩之年尚皇皇於歴聘否以天下之逹尊自¶
居能終不見諸侯否乗馹而見輦而如公告老猶¶
得以與聞國事至朝廷大議遣廷尉諮問亦乞言¶
之遺意否願棄人間事從赤松子游蓋已見幾而¶
作何衣冠甚偉者始來上閔將軍之老召其子爲¶
太僕可謂貪賢之切何知足不辱者遽去求文武¶
如不及而蒲輪之迎特能詞賦爲治顧在力行而¶
<pb:KR4d0311_SBCK_030-15a>¶
魯邸之議乃先服色據鞍矍鑠非不銳也未免乗¶
下澤車之悔食肉萬里非不壯也未免入玉門&KR0028;¶
之請而無踰老臣尚堪一行則又好勇至老而不¶
衰其視畨畨黄髮之謀孰得孰失晚應賢良但見¶
不情而多詐周流四公不過恭遜以取媚請尚方¶
劒賜靈壽杖與夫長樂老之自叙血氣旣衰固應¶
爾歟彼緑野堂之遊九老圗之作亦必有所懲而¶
然也著節而稱&KR0021;酒攷於周當爲何官遮&KR0003;而得¶
三老不謂秦尚存此名自諌大夫遷御史大夫爲¶
太傅而封褒德侯漢家校年夕法抑又安在書陳¶
舊人之圗任詩歌元老之壯猶年髙德邵閱義理¶
<pb:KR4d0311_SBCK_030-15b>¶
爲甚熟出處大節必有非衆人所能識者幸商訂之¶
　　　　十二¶
問漢公子之好學莫如楚元王一門之盛元王受¶
詩於浮丘伯諸子皆讀詩至孫辟強亦好讀詩越¶
數丗猶有以少通詩書召者豈非過庭之訓而然¶
歟然德修黃老之術得枕中鴻寳&KR0080;祕書於淮南¶
其子竟以是下吏恐非所以爲義方之教也而典¶
校祕書於天禄閣太一青藜爲之下照歆復領五¶
經卒父前業可謂能丗其官矣然向自主榖梁春¶
秋義歆則欲建左氏春秋論難迭出自爲矛盾豈¶
父書有不必讀耶抑輪扁斵輪不能授其子耶其¶
<pb:KR4d0311_SBCK_030-16a>¶
䆒榖梁左氏於聖人之經爲孰近左氏多古字歆¶
獨好之引傳釋經轉相發明其於字學蓋精棻則¶
方且問竒字於子雲無乃有貴鶩之意歟向作洪¶
範五行傳嚴爲外戚之戒歆乃挾周官泉府之&KR0003;¶
爲新室國師父子異心一至於此然國師方貴顯¶
矣棻以符命投四裔何其忘䑛犢之愛也董仲舒¶
爲漢純儒通逹古今有&KR0024;於丗向與之相伯仲伊¶
吕無以加之語必非輕許可者淵源不及游夏何¶
爲歆復少之曽孫龔篤論君子以歆言爲然黨同¶
伐異孰爲至當自交而至于龔弓冶箕裘之業蟬¶
聮十丗輝映兩都其間先後異同是非得失不可¶
<pb:KR4d0311_SBCK_030-16b>¶
槩論意者同於好學而不同於所學亦不害爲丗¶
家歟諸君平時自許不在漢公子之下家學之傳¶
亦能&KR0002;是其盛否¶
　　　　十三¶
問周之士也貴而肆秦之士也賤而拘疇實使之¶
然賤而且拘秦固以亡貴而至於肆周亦安取此¶
得非周以道勝法秦以法勝道耶太學賢士之&KR0028;¶
士氣屈伸公論通塞所係爲甚重鮑宣爲司&KR0032;諸¶
生舉幡集闕下而留之夫司&KR0032;内治京師外統諸¶
郡其於太學&KR0002;無與也愛而留之不忍其去所以¶
能得其心者何固嘗聞郷校議執政之善否而憎¶
<pb:KR4d0311_SBCK_030-17a>¶
兹多口者欲毁之胡爲於宣獨眷眷如此韓愈爲¶
&KR0021;酒招諸生而誨之學競起欺予之嘲夫&KR0021;酒爲¶
古司成國人矜式其於弟子貟至近而易格也侮¶
而嘲之曽不受教所以莫能回其心者何固嘗聞¶
聚爲朋曹誶罵有司而退然自克者無幾胡爲於¶
愈亦不能少降心以相從耶異時處士横議名節¶
相望適以趣漢室之衰六館之士不䧟非義終無¶
以弭唐室之變遡流尋源要必有&KR0003;¶
　　　　十四¶
問孔門速肖者七十子而名在四科者十人而已¶
果孰爲之區别耶參悟一貫於口耳之外胡爲不¶
<pb:KR4d0311_SBCK_030-17b>¶
在四科之列夫子傳之曽子曽子傳之子思子思¶
傳之孟子是道之統參乃得之而在四科者反不¶
與何耶借曰政事言語文學不足以盡道德行之¶
顔閔蓋嘗在寢矣平日之所許可之所期屬非曽¶
子所敢望今不傳諸此而傳諸彼必有深意謂參¶
之魯有受道之質歟回也亦如愚謂參之孝爲百¶
行之源歟孝哉子騫&KR0004;亦何愧意者寶藏於海聽¶
夫人之所自取歟後世以顔孟配先聖而得道統¶
之正傳如曽子僅與游夏齒又有不可曉者願聞¶
其&KR0003;¶
　　　　十五¶
<pb:KR4d0311_SBCK_030-18a>¶
問臺諌天子之耳目建置本末可得聞乎九官之¶
命聖䜛納言龍獨任其責它官何爲不得與善旌¶
謗木人皆可言而四凶之惡胡不聞有斥其非者¶
周官有御史司諌似以風采議論爲職然御史掌¶
治令賛書之事&KR0004;不及於觸邪&KR0204;佞而弊群吏者¶
乃有小宰司諌掌紏萬民之德亦不及於繩愆弼¶
違而諌王惡者乃有保氏官名與後丗同而職業¶
則異何故藉曰凢治者受灋令御史得以劾其違¶
令之罪以詔廢置司諌可以因事而納規三百六¶
十官之中職於紏察者止二人無乃自狹其進言¶
之&KR0151;歟漢承秦制以御史大夫爲三公中執法領¶
<pb:KR4d0311_SBCK_030-18b>¶
侍御史十五人諌大夫無常貟多至數十人唐則¶
監察御史十人又有裏行之名諌議大夫四人而¶
拾遺&KR0024;闕亦復並置其視周人設官可謂詳矣而¶
當時治道曽不能庶幾成周之盛豈惟其人不惟¶
其官歟方今衆正在列國是堅定臺諌紀綱之地¶
雖不備其官而一士諤諤嘗首形於王言之嘉歎¶
然攷之　國朝之制天禧中御史諌官皆四貟慶¶
暦有三諌之除元豐有六察之命今焉冠豸伏蒲¶
各專一官而不並建必有深意謂才難而不輕授¶
歟賢俊滿朝敦無明目張膽之志否則得其人而¶
一䕫自足歟十朋之&KR0027;弗克違冝其不厭多也又¶
<pb:KR4d0311_SBCK_030-19a>¶
否則聖朝無闕小人退聽而皂囊白筆之可略歟¶
則人情之譸張國事之膠轕未可盡諉諸太平之¶
無事意者御史司諌之專其任將以復成周之訓¶
歟復古之難不可不詳議而熟圗也諸君志於有¶
用其爲鋪張聖賢相逢之盛事¶
　　　　十六¶
問與其有聚歛之臣寧有盗臣以其爲國植怨於¶
民也盗&KR0060;寶玉大弓春秋誅之胡獨聚歛之臣不¶
及贓吏犯法法在姦吏舞法法亡蓋無法則無以¶
爲國也伐檀之貪鄙無功詩人刺之胡不聞有刺¶
在位之姦者茍變賦於民而食人二雞子至疑其¶
<pb:KR4d0311_SBCK_030-19b>¶
傷廉然禮順人情乃或置米肉之遺於不問何耶¶
劉寵之爲守受一大錢而去人皆稱其賢然法有¶
明禁受所監臨一孔以上皆贓論何耶得非禮法¶
不相爲用歟頃者貪相債帥之得志上下成風恬¶
不爲怪　聖化更新首嚴簠簋不飾之禁革貪爲¶
廉冝翕然丕變論者猶謂賞罰不信不足以懲汚¶
染之習而善&KR0011;名家科甲之士不當遷就爲之諱¶
是欲一以文法繩之也禮義廉耻以維持士大夫¶
之風俗法禁之外亦有可行者乎&KR0002;曰人心趍利¶
如水就下禮不足以防其無厭之慾法不足以制¶
其自營之私又將何術而可史家皆傳酷吏獨無¶
<pb:KR4d0311_SBCK_030-20a>¶
傳贓吏者伊欲裒爲一書&KR0064;諸國史一字之貶&KR0002;¶
撻諸市不識可使革心易行精白以承休否¶
　　　　十七¶
問宰相論可否於廟堂之上以行其道諌官争是¶
非於殿陛之間以行其言經綸治功彌縫君德蓋¶
非它官比也冡宰制國用必於歳杪然周官大宰¶
歳終受群吏之㑹其不㑹者惟酒與膳服耳夫惟¶
辟玉食膳服之不㑹冝也酒誥一篇歴歴無彛酒¶
之戒酒而可以不㑹乎彼庖人膳夫之不㑹王及¶
后丗子皆然而酒正之不㑹唯王及后而丗子不¶
與得非養正於&KR0041;不容以是亂德耶歳終天子齊¶
<pb:KR4d0311_SBCK_030-20b>¶
戒受群臣之諌然周官司諌不過紏萬民之德而¶
掌諌王惡者惟保氏一官進言之路何示人不廣¶
藉曰左右前後皆可繩愆而受諌獨於歳終事有¶
可諌必待卒歳而後言則爲立仗馬者多矣彼孟¶
春徇鐸工執藝事以諌此受以歳終彼諌以歳始¶
抑又何故後丗宰相兼領鹽鐵度支諌大夫無常¶
貟揆之周家建官之制然歟否歟朝而問一歳錢¶
榖之數與正旦酌獸樽以賞直言槩之歳杪制用¶
歳終受諌同歟否歟頃建言于朝者請宰相制國¶
用諌官&KR0024;闕貟歳云莫矣因舉周官王制之疑以¶
爲問¶
<pb:KR4d0311_SBCK_030-21a>¶
　　　　十八¶
恭惟　主上盛德大業冠冕帝王閎休懿鑠輝映¶
天地廼者自仲秋&KR0004;吉日御昕朝巳而儲闈之授¶
&KR0125;宗祀之慶成千秋之上壽元正長至萬玉來庭¶
盛事荐臻祲容迭講凢此大朝㑹之儀固有曲臺¶
之議在然　國家制作多仍唐舊是不可以無攷¶
也今觀唐制大駕屬車十二乗大陳設則分左右¶
施於衛内三衛畨上分爲五仗號衙内五衛元日¶
朔望視朝則服翼善冠其後朔望仍用弁服元日¶
冬至朝㑹七德與九功同舞其後至有不忍觀破¶
陣樂舞者至於大陳設皇太子而下以次上夀且¶
<pb:KR4d0311_SBCK_030-21b>¶
奏祥瑞雲物其大略亦&KR0002;是而巳而其間不能無¶
疑者太極宫之承天門受萬國之朝賀旣曰古之¶
外朝矣或又謂含元殿在周爲外朝在唐爲大朝¶
何也太極殿者朔望坐而視政旣曰古之中朝矣¶
或又謂宣政殿在周爲中朝在唐爲正殿何也兩¶
儀殿常日以聽政而視事爲古内朝又以爲紫宸¶
周之内朝漢之宣室唐之上閤亦曰内衙然乎否¶
耶兩儀承慶皆爲受朝聽訟之所而元和中正朔¶
乃御紫宸朝賀寳暦中則又月朔御紫宸行入閤¶
之儀胡爲受朝之地曽無定所舊制以隻日視朝¶
其後乃命輟朝放朝皆用&KR0031;日或又五日一御太¶
<pb:KR4d0311_SBCK_030-22a>¶
極殿胡爲臨朝之日曽無定期引對廷臣何婁見¶
於延英讀示月令何獨見於宣政入閤之儀開元¶
舊禮夲無之後之諸儒從而附益抑又何&KR0003;也夫¶
以唐家一代之制損益㳂革豈無得失之辨仰參¶
周典俯采漢儀其合於古而冝於今要必有一定¶
之&KR0003;諸君結綬登畿觀國之光有日矣試言其槩¶
　　　　武舉公試䇿問(乙酉)¶
問恭惟　皇上以聦喆英粹嗣無疆大歴服學聚¶
問辨寛居仁行四方萬里翹跂望治諸君&KR0041;&KR0013;新¶
美之化可無&KR0003;以禆新政敢問舜月正元日受終¶
于文祖首察璣衡以齊七政而&KR0124;禋望徧之並舉¶
<pb:KR4d0311_SBCK_030-22b>¶
豈觀天交神庶政莫先歟異時月正元日格于文¶
祖詢四岳闢四門明目逹聦惟恐或後且進十二¶
牧而歴咨之聽言用人又所當急也太甲元祀祗¶
見厥祖伊尹明言烈祖之成德以訓于王是天下¶
之政無大於法祖宗矣髙宗恭嘿思道君臣相與¶
告語尤卷卷於遜志時敏之務典學豈容緩歟成¶
王即政無逸舉三宗以勸主乎畏天愛民而巳立¶
政一書乃以三宅三俊爲不可忽終之勿誤庶獄¶
爲重意固各有在歟抑又有可疑者禹受命于神¶
宗不旋踵㑹群后誓師而征有苗康王率循大卞¶
大臣進戒未暇他及首以張皇六師爲言佳兵不¶
<pb:KR4d0311_SBCK_030-23a>¶
祥之噐顧先之何歟豈國之大事在戎不可一日¶
弛歟新服厥命求以聳四方之觀聽歟人情易玩¶
泰用馮河之義歟君以乾剛爲德必神武英略而¶
後足以運天下歟事有夲末物有先後知所先後¶
則近道矣隆古帝王出治之序參之今日所當先¶
者悉意陳之有司將以復于上¶
　　　　省試一(乙未)¶
問大明當天而萬景隨北辰居所而列曜拱恭惟¶
主上以文王之聖躬虞舜之孝宫中三年之制畢¶
將㳙剛旦御路朝以延見百官臨撫萬國禮隆典¶
鉅不可不預蒐而夙講也周外朝在路門外内朝¶
<pb:KR4d0311_SBCK_030-23b>¶
在路門内燕朝在路寢之庭所謂治朝者果安在¶
豈即外朝歟天官大宰王眡治朝則賛聽治豈王¶
公坐論&KR0028;於治道甚大斯謂之治朝歟司士之公¶
&KR0012;卿大夫士朝士之群吏州長衆庶莫不在列揆¶
之明堂位夷蠻戎狄不與焉豈置之國門之外不¶
容列於表著歟漢接三代而興奉常綿蕞之習不¶
過秦儀&KR0258;就巳知皇帝之貴使得魯兩生相與翼¶
成之果盡還周典之舊歟德陽殿大朝㑹夜漏未¶
盡七刻鳴鍾受賀與長樂之儀先後交映然長樂¶
陳車俠陛執㦸傳警而不設樂德陽乃鍾皷鏗鍧¶
管絃燁煜豈禮樂至此而後備歟宣帝受&KR0117;前席¶
<pb:KR4d0311_SBCK_030-24a>¶
何盛服齊明獨施於少年之見宣德幘坐迎&KR0015;何¶
威儀簡略能奪夫&KR0003;客之氣髙帝之朝廷而愛幸¶
者媟戯於殿上宰相得以折之先帝之正處而貴¶
寵者引内於殿中中郎得以郤之佞倖方張二臣¶
何爲無投䑕之忌小臣廷辱師傅至攀折殿檻而¶
不顧蓋謂其不能正主益民也而金華入&KR0003;尚書¶
論語其有&KR0024;於帝學者何事武帳不冠不見使人¶
可其奏而出入禁闥之請曽不克從間見髙門之¶
論乃謂妄發其不能動帝聽者何&KR0003;十萬横行面¶
謾可斬而殿上皆恐遂罷朝不復議何聽納之易¶
奉珍來朝待以客禮而甘泉受謁稱藩而不名何¶
<pb:KR4d0311_SBCK_030-24b>¶
禮遇之過朝而問錢榖出入公私之積何其難於¶
&KR0073;也坐朝而日&KR0628;未退内外之務何其難於清也¶
朝堂百僚之位蕭曹邴魏謀謨乎其上司徒府毎¶
天子親幸與丞相决大事是外朝之存者豈非君¶
臣一堂交孚無間而後足以増朝廷之重歟其歴¶
攷周漢夲末以告¶
　　　　二¶
問繼志述事者人主之逹孝崇德報功者朝廷之¶
盛典昔在　寧考親挈神噐以授聖明昭哉嗣服¶
于今一紀而　文母保佑之恩永言孝思亦旣升¶
祔侑食清廟豈無舊弼顧猶&KR0409;焉可乎盤庚告其¶
<pb:KR4d0311_SBCK_030-25a>¶
臣民兹予大享于先王爾祖其從與享之功臣配¶
食於廟商家尚矣而莫名所享之臣伊尹格于皇¶
天伊陟臣扈格于上帝豈即其人乎周司勲有功¶
者&KR0021;於大烝傳者於王功曰勲獨取輔成王業之¶
周公而召公之夾輔尚父之爕伐皆所不及豈難¶
其人乎漢論功定封録第侯籍臧諸宗廟以至麒¶
麟雲臺之繪崇報厚矣未聞有列於烝嘗者而先¶
儒謂漢&KR0021;有功於廟庭其詳可得聞乎唐享功臣¶
祫則配禘則不配其後禘祫皆配果合乎古否也¶
髙祖廟以裴劉故人爼豆其間能無出於私乎太¶
宗廟以魏證讎臣冠佩其中抑無一之非公乎長¶
<pb:KR4d0311_SBCK_030-25b>¶
風&KR0012;騫之仁傑廟享冝也而五王之賢並侑固不¶
厭其衆乎忠貫日月之子儀廟享亦冝也而中興¶
第一之功不與亦不嫌其寡乎佐佑王化之&KR0003;享¶
之未過也而應變守文之名相皆不在選其有所¶
抑乎光復宗祏之晟享之誠當也而上不&KR0018;天子¶
下不&KR0018;所學者廼置而不問豈文墨議論不如汗¶
馬乎翦蜀於清明無蔽之日平蔡於惟斷乃成之¶
時杜裴元功享之俱無媿也而崇文及愬莫非&KR0204;¶
縱之下乃與同升豈將相叶心然後功業有濟乎¶
許敬宗威勢熾灼停享於神龍固足以懲滔天之¶
罪而名宰相如元齡百丗猶將宥之亦以子停何¶
<pb:KR4d0311_SBCK_030-26a>¶
以允公論苗&KR0051;卿小心謹畏崇配於大暦已不足¶
以孚當丗之望而首賛經綸如裴冕一時無能及¶
者乃以即丗先後爲疑何以逃清議自武德至于¶
元和功臣列在祀典凢四十餘人穆敬文武宣而¶
下廟食靡所著見豈無其人則闕乎抑有其人而¶
泯乎無傳也夫黄鍾動而氣序轉應龍翔而雲霧¶
集君臣感召之機蓋非偶然者然一時之功敦與¶
乎萬丗之功左右諸大夫之曰賢孰與乎國人之¶
皆曰賢人心是非昭如日月侑饗大議可一言而¶
定也諸君攷古驗今以對毋枉¶
<pb:KR4d0311_SBCK_030-26b>¶
¶
平齋文集卷第三十¶
