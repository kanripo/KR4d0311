# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:38.391863
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB08n0649-003平齋文集-卷三.
<pb:KR4d0311_SBCK_003-1a>¶
平齋文集卷第三¶
　　詩二¶
　　　　呈同行諸丈¶
秋風俱白髪萬里錦城官箭貫𩀱鵰易琴隨一鶴¶
難國寛同是福民病獨何安前見乖崖老煩君舉¶
似看¶
　　　　遇風出陸金陵道中次程及甫韻¶
留滯周南命使然莫疑上水逆風舡郷山故故隨¶
人後客月依依墮我前半夜索樽同決計五更囬¶
柂不成眠筍輿吹面新凉入湏信封姨正自賢¶
　　　　次及甫韻送致逺别¶
<pb:KR4d0311_SBCK_003-1b>¶
塞塵没没馬蕭蕭丗事今朝異昨朝爲羡白鷗何¶
浩蕩却思斥鴳亦逍遥平沙露磧江波歛逺樹明¶
堤野霧銷快着扁舟歸教子勝渠滿屋貯胡椒¶
　　　　九日復口¶
凉邊未放菊花斑莫作重陽節物看就網買魚風¶
露重推篷舉酒水天寛箭頭歳月離弦易局面功¶
名下着難慙媿竟陵江上叟採菰搗&KR0112;𩯭毛寒¶
　　　　荅程及甫徐少望¶
客程欠舞綵衣斑&KR0180;把茱茰對酒看凉思着人窮¶
脚健豐年到手老懷寛有風不怕江流逆無媿何¶
憂蜀道難但願浣花花好在免教杜曲眼長寒¶
<pb:KR4d0311_SBCK_003-2a>¶
　　　　宿柂頭次及甫入沌韻¶
手&KR0210;西日望褒斜百折舟行尚玉沙風趂港回㠶¶
落柱草迷路斷牽収車長烟漠漠非吾土老樹離¶
離似我家今夜宿頭應更好月明四面盡蘆花¶
　　　　又荅孫正叔¶
萬里西風鴈影斜平安書到魯家沙遣愁白墮湏¶
行甕報喜烏邪又滿車老屋打頭思釣隱健艫銜¶
尾認詩家道旁啁哳兒童&KR0003;有脚陽春向浣花¶
　　　　祖母哀挽(二首)¶
我祖當家始零丁&KR0215;影存根芽惟大母枝葉又曽¶
孫觸少心猶&KR0357;慈多語易温德尊年亦稱消得誥¶
<pb:KR4d0311_SBCK_003-2b>¶
花恩¶
疊綵春風裏含飴愛獨深卷卷行已訓歴歴讀書¶
箴長憶違離語難酬侍養心微官稽執紼東望淚¶
盈&KR0109;¶
　　　　九月十八日夜泊劉郎浦(二絶)¶
甥館劉郎舅仲謀並縁𤓰葛借荆州人生一藉裙¶
&KR0237;力卒丗如何得舉頭¶
平生意氣壓曹瞞却爲夫人(石首縣有/孫夫人臺)𩯭作斑堂¶
上横刀何足問五兵只在𦘕屏間¶
　　　　風定舡開夜泊柳子口上到荆州尚三¶
　　　　程¶
<pb:KR4d0311_SBCK_003-3a>¶
山逺江平眼爲開楚樓西畔即陽臺金釵短笠風¶
聲接蒸褁燋糟節物來雞喚客程三老起鴈將歸¶
夢五更回白雲飛處西湖近應買霜螯試潑醅¶
　　　　荆州江浮水燈作佛事¶
誰把銀河徹厎傾倒飜星斗著行明又疑籠道紅¶
梔子隱隱鳴鞘出五更¶
　　　　江陵¶
三海先聲壯重城大勢連竹爲人丗界燈結水因¶
縁風物詩囊裏英雄淚眼邊江平洲露碧沙市穩¶
開舡¶
　　　　渚宫¶
<pb:KR4d0311_SBCK_003-3b>¶
孤城銅斗匝枉渚玉環連柳老蟲穿蝕花殘蝶撲¶
縁功名棊腹角勢利&KR0097;中邊落日興亡裏誰同藥¶
玉舡¶
　　　　又次及甫渚宫¶
南樓風物逺西郭市聲連蠅虎寒䆫搏蝸牛敗壁¶
縁懷人喬木外吊古折荷邊冨貴今安在樵歸喚¶
渡舡¶
　　　　艬舡¶
地與人相習天於水欲連柂迎斜岸轉笪避斷崖¶
縁龜殻蹣&KR1552;厎羊腸詰曲邊幾年西蜀路無此鶴¶
琴舡¶
<pb:KR4d0311_SBCK_003-4a>¶
　　　　次及甫即事¶
萬里西征路同君汗漫期呉歈花裏曲楚些菊邊¶
詞問學千雞跖功名五羖皮目前姑置此多辦峽¶
江詩¶
　　　　白羊同行五六登無盡墓入義方傳慶¶
　　　　寺讀鍾離公所書兩句贈八瓊張子髙¶
　　　　碑及吕公來訪事程教有詩次其韻¶
鍾離權約同燒汞吕洞賔呼共屑瓊便合身隨笙¶
鶴去厎湏冠劒葬空塋¶
墓前蒼榦直能竒勾引先生讀斷碑見&KR0003;嘉禾曽¶
有頌平生行止不湏疑¶
<pb:KR4d0311_SBCK_003-4b>¶
　　　　次及甫覺寒¶
霜勒衾如水寒於客有期不成神女夢空賦外孫¶
詞甕暖冝桑落冠凉怯竹皮懸知鄱水上冷落扊¶
扅詩(程鄱/陽人)¶
　　　　舟中望南山次及甫韻¶
水贏牽路漫水縮灘磧多渉丗正如許忠信平風¶
波寒肩擁榾柮&KR0069;裏㝷隂何舉頭見南山白雲生¶
薜蘿¶
　　　　青草夢詩後兩句早作足之¶
乾馬坤牛放手&KR0016;縱横上下盡通逵杖頭挑起東¶
風海掛向東邊&KR0002;木枝¶
<pb:KR4d0311_SBCK_003-5a>¶
　　次及甫入峽&KR0258;詠¶
　　　　峽口¶
山隘留天少江迂占地多風梢猿自掛露草虎曽¶
過坐客猶呉語行人盡楚歌川妃瀾浪甚着語試¶
誰何¶
　　　　十二培¶
舎車不渉猢猻愁行舟未過蝦蟆培咸池樂部十¶
二鍾六丁挈置巫山背鼇頭贔屭方壷裂鯨腹膨¶
脝海門碎鑿開混沌尸者誰事逐浮雲墮茫昧¶
　　　　平善埧¶
水風静處抛舡易山雨晴時着句難便向箇中占¶
<pb:KR4d0311_SBCK_003-5b>¶
好䜟一程平善過雲安¶
　　　　至喜亭¶
巴峽頭邊第一州竹枝歌裏水東流蓋亭老柳今¶
如此六一先生幾繫舟¶
　　　　三游洞(二絶)¶
寥陽殿古瓊關啓祗樹園深寳蓋張長嘯一聲空¶
響荅只疑驚起橘中商¶
披苔覔字𩀱明健𠋣樹商詩兩𩯭皤地劃天開今¶
幾丗往來人物盡消磨¶
　　　　釣魚石翁¶
刀耕火種皆丘甲背&KR0018;腰纒盡筭緍獨有石翁魚¶
<pb:KR4d0311_SBCK_003-6a>¶
得計至今疑是避秦人¶
　　　　蝦䗫培泉¶
丹墀萬字中興䇿西蜀人材待細掄好把玉蜍留¶
水去直言莫問近前嗔¶
　　　　聖節日望拜黄牛祠前退讀衆碑感而¶
　　　　有作¶
蜀在八極間卦位西南坤萬里泝天險三峽爲坤¶
門巨靈擘太華飛出黄河源餘刃落巴山巉絶雷¶
斧㾗衆崖束長江水石相吐吞轟豗九鼇戰洶湧¶
萬馬奔髙低建瓴峻上下竹節繁操舟失毫𣯛虀¶
粉千丈渾灘名鼎無義造物疑少恩黄牛壓其漘¶
<pb:KR4d0311_SBCK_003-6b>¶
坐睨驚濤飜入門兩石馬耳缺蹄噭存行人紛乞¶
靈熏燎迷旂旛摩挲幾豐碑䬃沓箎應塤醉翁事¶
巴恠無盡語不根黄能羽淵魄蒼牛離堆魂逞竒¶
角異&KR0003;終莫探厥原或&KR0204;峽名掲或取山形蹲狼¶
頭與鹿角胡不登脤膰五行土勝水似識丁壬婚¶
爾牛何來思此義欠討論黄裳正坤色爲牛亦坤¶
元坤維闖其户職之廟貌尊叱咤遁蛟蜃麾訶走¶
鼉黿駚湍危就夷怒石厲即温神以順治險抑以¶
静制喧萬命脫谽谺神手司平反長年送迎神性¶
瘠漓酒酸歸舡詫靈賜意氣殊軒軒心安𦘕鷁穩¶
目送征鴻騫哦詩紀行役霜風耿黄昏¶
<pb:KR4d0311_SBCK_003-7a>¶
　　　　荅及甫和¶
束髮讀連山端倪識乾坤欲辨南北戒湏窺越胡¶
門藏書探禹穴乗槎窮靈源平生蓬矢志到處屐¶
齒㾗脚方西湖脫眼已青丘吞長風一葦航急浪¶
萬里奔易艬泝月峽訊程指新繁江行大玉篆星¶
垂小銅渾風俗異東呉氣&KR0049;如南恩青壁拔地起¶
黄流從天飜身隨五兩動命恃百丈存山靈迎我¶
來林影羅旌旛川妃導我去濤聲合鐘塤蛟龍蟄¶
淵厎虎豹潜崖根間逢偓期語盡辟䕫魍魂有祠¶
扁汶川𠋣山坐平原已絶白狗渡尚望黄牛蹲要¶
神楚懷糈賚福魯致膰力護重險濟兆應匪㓂婚¶
<pb:KR4d0311_SBCK_003-7b>¶
歐以異夢紀蘇以定分論君詩班其間壓倒白與¶
元短䆫箬葉蓬濁酒椰子尊肯來共吸鯨有味過¶
解黿磴蘚挹曉潤巖葩借春温郊丁趂虚集灘户¶
射利喧巢雲屋鱗鱗鉏月坡反反㯶花薦甘芳竹¶
枝冩辛酸是中有佳趣所在留行軒胷次飫壯觀¶
筆端快孤騫一朝簿書來能令目眵昏¶
　　　　又用韻¶
雲漢應地紀尾艮首起坤直坤導岷江畧艮赴海¶
門我家海之角我行江之源秋月幾改弦落漲頻¶
移㾗金山手可挈牛渚氣欲吞追前趣倍道殿後¶
虞䇿奔主賔㑹面適兒女問事繁舡燈半悲喜村¶
<pb:KR4d0311_SBCK_003-8a>¶
醪雜清渾王陽正懷親石洪未報恩飈㠶鵬翼飽¶
浪柂鷹尾飜姑熟人物逺秋浦風景存彭郎飫牲¶
酒小姑𧰟幢幡兩磯峭植柱萬壑譁吹塤潯陽蕩¶
波光赤壁盤雲根莫追白傅夢空招老坡魂黄鶴¶
矗河漢南樓頫川原劉郎别浦横孫媛荒臺蹲雄¶
心漫𠂻甲餒魄誰薦膰吊古君雅志懷人兒新婚¶
等爲身名謀難以丗俗論沌口出百盤水府迷三¶
元沙市俗更凋渚宫名徒尊樓艦郤長鯨艬舟進¶
伏黿夷陵曉未霜秭歸冬猶温玉虚想竒崛蓮碚¶
辭囂喧楚些風骨變巴歌舌齶反屈平坐落寞昭¶
君苦悲酸懸知鳯鎩翮不如鶴乗軒巫峯又鬱起¶
<pb:KR4d0311_SBCK_003-8b>¶
赤甲方横騫直登黄牛堡極目秦關昏¶
　　　　十月晦過巫山(二首)¶
巫峽逢&KR0004;度平生一叚竒江山&KR0109;抱冩歳月𩯭毛¶
知神女翻旗下馮夷疊皷隨直湏豪舉酒棙柂不¶
妨遲¶
客裏年華老舡頭日色曛天寒催雨雪地逺隔飛¶
雲爲吏徒三尺於民未一分重慙豪傑士度外立¶
竒勲¶
　　　　峽中¶
清猿遺響落三巴樹老霜遲葉未霞大抵近南春¶
易早梅花開盡又桃花¶
<pb:KR4d0311_SBCK_003-9a>¶
　　　　八陣圖¶
&KR0018;卦龜藏尾鳴臯鶴引吭縱横中左右竒正銳圎¶
方石挾孤忠在江輸宿恨長無人同領㑹搔首立¶
斜陽¶
　　　　益昌次費伯矩贈行韻(五首)¶
浯水欲磨元結頌聊城未下魯連書静中好與髙¶
擡眼恐有英豪在草廬¶
掎角中原二百州熟知彼已是良籌時賢所及都¶
能幾清渭黄河祗自流¶
朝氣風生暮氣歸將材零落事功微酸風斜谷祁¶
山路眼厎何人挿羽飛¶
<pb:KR4d0311_SBCK_003-9b>¶
幕下精神清似水門前責望重於山君家文偉規¶
摹在事業全歸静定間¶
快湏滌硯入承明爛熳飛章拂太清冨貴功名元¶
素定莫隨人後頌升平¶
　　　　崔綿谷共賦亭次韻¶
風度崔秋浦聲名鄭子眞爲便官事少不厭客來¶
頻竹裏觥籌宻花邊屐齒新拍欄誰得句喚起主¶
林神¶
　　　　詩告至李漢州¶
驛奴莫問客爲誰但報房湖水石知象鼻卷筩和¶
月吸鳯膺横玉𠋣風吹江淮消息愁端壓關洛功¶
<pb:KR4d0311_SBCK_003-10a>¶
名老色欺陶冩此情湏㑹得行㕑催喚莫教遲¶
　　　　叅政李公以勤謹和緩勵後學江憲益¶
　　　　以公廉忠信爲八箴因賦詩贈别¶
百工聚一車百行根一誠反身物皆備動與誠俱¶
行勤如轂下轉謹如軾前横和緩以將之轡舞錫¶
鸞鳴廉者慾之軫公者事之衡更當主忠信軸正¶
箱自平是理誰獨無旦晝昏其明不誠故無物噐¶
窳轍易傾公材如大車致逺不計程八物攻且良¶
悉由一誠生玉節天西南三峨軋峥嶸志雖屈乎¶
位身已榮於名紹興博士翁四十辭簮纓慶鍾侍¶
御史勇與雷霆争清風激百丗湏公亢家聲挾此¶
<pb:KR4d0311_SBCK_003-10b>¶
八字箴東歸侍延英¶
　　　　次同年王火井(晞鴻)不遇之韻¶
題遍慈恩最上層青雲塗轍幾人升一經秋雨禾¶
方穟未到春風海亦冰閙裏功名多目論淡中氣¶
味獨心朋蒼苔不掃芙蓉老有客&KR0251;門自出譍¶
　　　　九日閱武預觀軍容退而紀事¶
遨頭不管菊花寒簇隊晨登上將壇戯馬臺前千¶
古事籌邊樓下萬人看弓聲瀏亮秋風勁旗采精¶
明宿雨乾後部鐃歌歸較晚雪西烽火報平安¶
　　　　酬呉教程丞¶
六花結陣護輕寒緩帶西風夾谷壇破竹正期多¶
<pb:KR4d0311_SBCK_003-11a>¶
筭勝把茰何暇半酣看聲驅黒祲千山卷氣攝黄¶
河一夜乾識得天津裴度面人心已作太山安¶
　　　　送髙才卿守永康(二首)¶
同社紛紛早上坡一麾獨愛晚婆娑矜春桃李好¶
能幾飽雨稻梁収更多管攝三才還正大陶鎔萬¶
象是中和西風未用輕分手尚欲從君細切磋¶
岷峨悽愴未全蘇急要諸公着力扶政似刈葵難¶
放手民如種樹莫搔膚雪山西去三邊静沬水東¶
來萬井&KR0254;小隊還家聊上冢天寒早與問無&KR0237;¶
　　　　贈相士郭少僊¶
崇蘭生深林澹泊一㸃芳江梅𠋣脩竹醖藉萬斛¶
<pb:KR4d0311_SBCK_003-11b>¶
香氣骨抱金玉精神貯冰霜若以色見我照紅還¶
海棠¶
　　　　水僊¶
萬卉浄如掃風霜猶典刑睟容閑整整姱節矯亭¶
亭几滑銅熏鼎䆫明石硯屏窈深人不到香觸夢¶
魂醒¶
　　　　鏡月酒後戯呈及甫¶
判取琅璫醉贏教糊塗眠參横梅下客月淡菊中¶
僊(成都學官有/菊花仙祠)舌在君何患尻髙我自憐岷峨如¶
許碧強欲爲人妍¶
　　　　偶成¶
<pb:KR4d0311_SBCK_003-12a>¶
有口只飲酒有眼只看書看書知古今治亂能愁¶
予不如一味飲醉眼昏蘧蘧¶
　　　　梅(兩絶)¶
玉佩瓊&KR0322;蕚緑華銅瓶清浸廣寒家客懷無着春¶
風處醉向梢頭嚼盡花¶
蒼枝老去蘚㾗乾喚起東風㸃暮寒㑹得生生無¶
盡意雪花零亂月欄干¶
　　　　荅呉叔永叔長(二絶)¶
刮霜面目澹無華落落孤山處士家&KR0002;使丗間蜂¶
蝶覺光風縱好不成花¶
瓶笙吹徹硯蜍乾獨有梅花伴夜寒萬境空明香¶
<pb:KR4d0311_SBCK_003-12b>¶
一㸃丗塵元自不相干¶
　　　　荅家朝南(二絶)¶
竹光水色近宣華彷彿江南萬里家可是老諳春¶
寂寞夜深無夢到梅花¶
角聲悽惋笛聲乾獨立黄昏不柰寒未省半山梅¶
在否東風歸路憶長干¶
　　　　度劒有日髙永康以詩送行次韻¶
紫巖護川陜號令賊膽寒客有屏山劉萬甲胷中¶
蟠石湖牧參井遨頭黄金鞍亦有山隂陸春風迸¶
詩肝主翁西清老羽扇元戎壇莫府若而人眼厎¶
缺未完顧予書生耳外強苦中乾從軍十年事未¶
<pb:KR4d0311_SBCK_003-13a>¶
有半䇿干征笳蘆葉脆戍角梅花殘凄凉郾城月¶
想像李與韓獨鶴發深省連雞激長嘆中原氣猶¶
愴眉作醉裏攅君詩逺&KR0009;似語出秀可餐論事極¶
痛快得之夢魂安御蜀知有法水曲鳴和鸞¶
　　　　重過劒門¶
衆水東瞿峽連山北劒門地非甘習坎天欲護全¶
坤直上雲千尺中間月一㾗客懷無柰惡索酒自¶
招魂¶
　　　　荅程教見和梅詩(二絶)¶
一叚清冰浸月華短籬踈竹是誰家春光元不分¶
呉蜀驚見江南半樹花¶
<pb:KR4d0311_SBCK_003-13b>¶
春隂欲雪凍雲乾索𥬇踈枝共一寒静裏聞香祗¶
自覺怕人饒舌似豐干¶
　　　　和虞仲易送行(二首)¶
霜曉滄江路梅花對此君清明涵止水變滅送浮¶
雲論事強人意揮毫張我軍雍公衣鉢在好䇿後¶
來勲¶
歳月𩀱蓬𩯭風沙一老兵氣惟慿義養命不與窮¶
争鼎正中邊沸舡湏左右平半籌無可畫空賦洗¶
兵行¶
　　　次李閬州禀議三首¶
　　　　訓狐(蒼溪驛聞其聲甚妖厲五更/忽轉如鈴鐸音是日立春矣)¶
<pb:KR4d0311_SBCK_003-14a>¶
頑民遷洛風隨改佞士歸唐操立更勿怪訓狐知¶
氣轉銅丸落落便春聲¶
　　　　立春日風¶
千&KR0016;行春雪未消早乗羊角問逍遥明年好與供¶
春帖淑景祥飈近九霄¶
　　　　益昌¶
長恨詩人挽不來東風無頼又㠶開城南城北佳¶
山水多少甘棠手自栽¶
　　　　夢中得蕎粥詩覺而記其景聮¶
墨雲吹雨落霜空滿地珊瑚樹樹紅老磨踏烟霏¶
淅蔌鈍鐺奏火沸蒙茸寒江浪起雪飛外古嶂風¶
<pb:KR4d0311_SBCK_003-14b>¶
鳴雲攪中識破太官羊氣味故山好處夢先通¶
　　　　和程教元日韻¶
曉雲三素過天東早送韶華入萬紅枍詣霜寒遲¶
景轉昆明太液薄澌融憨癡官事龜生手㤗定天¶
光&KR0238;㸃瞳栢葉更湏隨酒進醉郷有地爵無功¶
　　　　春風堂左偏鄭宣撫詩刻猶存程季允¶
　　　　次韻亦賦¶
寶峯翠壓小房櫳簾映平安&KR0049;火紅寒送落梅吹¶
雪外春隨細柳入雲中人情鬰處多思治天道還¶
時只願豐賸辦從軍詩幾解爲君管勾杏花風¶
　　　　酬&KR0058;倅元夕¶
<pb:KR4d0311_SBCK_003-15a>¶
淡黄巴月護簾櫳隨分芙蓉數㸃紅茶鼎擅&KR0163;文¶
武火酒杯争道聖賢中小游退&KR0213;三邊静甲子占¶
晴二麥豐樂事賞心無過此不𨵿花信幾畨風¶
　　　　春日即事¶
楊柳黄黄燕子來梅花落盡巳青梅一年春事閉¶
門過萬里客懷呼酒開西土逖哉鴻鴈斷東方明¶
矣子規催海棠多買燕宫本歸去家山手自栽¶
　　　　再用韻¶
黄妳扶春夢覺來禪心已墮老黄梅沾沾桃葉相¶
先發寂寂梨花未肯開抱案併無鉗&KR0083;請索書時¶
有打門催人生消得韶華幾兩𩯭霜根不待栽¶
<pb:KR4d0311_SBCK_003-15b>¶
　　　春行¶
野荼䕷發牡丹開蔌蔌楊花墮酒杯過盡韶華&KR0138;¶
一出祗應喚作探春來¶
　　　　次程岳州廷邁春行昨訪天梯佛龕今¶
　　　　約烏奴¶
汗血嘶風草正青眼中萬馬歛春埛檄書縱不煩¶
師魯薦藁猶當出古靈杜若扶䟽明逺渚荼䕷猗¶
靡馥中庭天梯行遍烏奴去到手深杯莫暫停¶
　　　　送王萬里赴闕¶
安西老元戎再出護全蜀槃槃大幕府賔從如立¶
竹狷者多調娯狂者間棖觸誰與得中行有美萬¶
<pb:KR4d0311_SBCK_003-16a>¶
里獨正大一根氣義利兩孰復信人樂正子君子¶
蘧伯玉春風半蕭艾秋雨幾薋菉劃然心眼明見¶
此霜曉菊何人誦子虚燕&KR0003;得舉燭平沙起孤鴻¶
太液下黄鵠雲深閶闔啓天近觚稜矗牖明易納¶
約井渫終受福楊柳細吹絮海棠𧰟成屋買酒鏖¶
東風嘉陵江水緑¶
　　　　再和廷邁¶
歩障晴&KR0093;夾道青土橋石磴向西埛李烏奴宅空¶
懷古武阿婆祠&KR0180;乞靈杜宇一聲猶客路白雲萬¶
里是親庭只應江水知人意東下何曽半息停¶
　　　　草堂¶
<pb:KR4d0311_SBCK_003-16b>¶
嚴武能詩甫亦詩詩名相軋便相疑思量丗上交¶
游事大似詩名更可知¶
　　　　次虞憲日近即事(五絶)¶
風落虚簷燕子聲屋頭屋尾菜花明爐熏燕坐參¶
消息理本無𧇊莫望盈¶
丙中甲上竒章石水厎山巔杜預碑矻矻一生圗¶
不朽光風好處幾曽知¶
衾寒更着癡兒踏背痒時令醜婦搔骨肉團欒窮¶
亦好誰能膏火自煎熬¶
急雨蕭蕭撼瓦溝夢隨潮落浙江頭𠋣門白髮遲¶
歸信不爲蓴&KR0093;爛熳秋¶
<pb:KR4d0311_SBCK_003-17a>¶
梅桃結子緑隂濃饒與葵榴自在紅只有道根湏¶
猛進未甘四下二之中¶
　　　　垂去¶
鳯凰知細德鷗鳥識機心物理固如此丗情非特¶
今足纓清與濁厲掲淺和深覺破從前夢長歌月¶
滿&KR0109;¶
　　　　送崔吉甫倅安康分韻得舎字¶
孤松鬰澗厎老栢生石罅斗州漢水曲着此健别¶
駕審固外體直爲仁正如射萬事春冰融所貴過¶
者化雷園陽𨵿酒葵藥紛婭姹加餐時&KR0009;書相望¶
無幾舎¶
<pb:KR4d0311_SBCK_003-17b>¶
　　　　次李叅政晚春湖上口占十絶¶
䙰褷痩鶴耻乗軒踏遍莓苔十畒園欲下横塘還¶
決去漲㾗一尺晚來渾¶
藉地殘花五色茵東風來去寂無㾗餘香不肯汙¶
塵土留得蜂房活計温¶
一簾風雨攪黄昏歸思無邊客𠋣門烏賊江魚潮¶
後市龍山漁浦渡頭村¶
雨過桃花盡處源庭前新緑長芳蓀目前㸃檢燕¶
支篆手汲清泉洗着樽¶
屋角春聲幾様翻勾牽春夢遶丘樊三桃二李成¶
隂早恨不安仁老灌園¶
<pb:KR4d0311_SBCK_003-18a>¶
濡需附勢幾崩奔獨抱離騷細討論萬事只慿方¶
寸去剛風元不隔天關¶
近山氣候易凉温雲爲隂晴半吐吞草木趍新千¶
萬態芸芸何者是歸根¶
緑隂&KR0456;定蔚藍天庭户蕭然有漏仙麥飯熟時蠶¶
百箔山中啼鳥識豐年¶
燕子將雛鹿養茸年華冉冉𩯭成翁拂開萬古瞢¶
騰眼多少英豪老彀中¶
潼關殺氣渺春隂渭水泱泱柳色深爲問草廬人¶
起否漢家遺老尚謳吟¶
　　　　朝南以詩送巴石研屏香几用韻¶
<pb:KR4d0311_SBCK_003-18b>¶
天上何人修月斧巧將餘刃斵巴山玉蜍清浸婆¶
娑影正在微雲㸃綴間¶
首䑕年來困兩端石屏空照𩯭&KR0093;斑歸舟莫道全¶
無物分得蓬婆小雪山¶
　　　　　右研屏¶
玉版横陳醉眼邊尚餘金鴨水沉烟客䆫寂寂那¶
消得祗有南豐一瓣縁¶
竹風吹酒未全醒夢入香爐五老雲好句得君青¶
玉案起來盥手炷清熏¶
　　　　　右香几¶
　　　　同孫子直和李叅政東園韻(十絶)¶
<pb:KR4d0311_SBCK_003-19a>¶
扶持吾黨誰爲地保護斯文頼有天鼎欲大亨湏¶
玉鉉井於冽食定寒泉¶
治國冝將治圃看墾除容易整齊難沼泉莫放源¶
頭濁種竹先教地歩寛¶
破艦巳風方洶洶積薪未火又悠悠天公解管人¶
間事甲子占晴穩有秋¶
狂蝶正便春從&KR0119;好花猶怯冷禁持從渠歌徹鐵¶
如意輸我興來金屈巵¶
辦得蕭蕭水竹居閉門足了一生娯坐忘老子慵¶
開眼強聒癡兒任挽&KR0161;¶
食肉玉關徒自苦然臍郿塢太生癡人心溪壑元¶
<pb:KR4d0311_SBCK_003-19b>¶
無厎冨貴功名十二時¶
院落深沉燕子歸應時納祐試春衣海棠過雨精¶
神索楊柳無風力氣微¶
大渡畫河餘玉斧祁山破賊只綸巾聖賢深意誰¶
能㑹滿徑桃梅又着人¶
孔明遯丗吟梁甫范蠡遭時䇿計然鍾鼎山林非¶
二物莫隨窮逹較&KR0214;妍¶
露下三更月滿林鶴眠未警獨長吟芭蕉身丗都¶
來幾天地中間要立心¶
　　　　程廣文季允得崔西清薦詩來用韻¶
古人輕國重一士士皆大吕黄鍾噐道於天運主¶
<pb:KR4d0311_SBCK_003-20a>¶
消長身爲民生管榮悴五羊老僊用心古清不受¶
塵如止水一肩直欲荷斯文兩眼從前識英偉歡¶
然得士如得金甚矣愛賢猶愛已髙山流水甫㸃¶
頭急電驚雷即燒尾天南天西各一握未見名流¶
早傾意聲光蔚起摩日月氣𩔖相求如鑒燧春風¶
婭姹吹筆端毛嬙西施無粉膩咄哉婢子磨青銅¶
𩀱頰晞紅欠才思珊瑚&KR0355;鈎珠結網錦署玉堂相¶
望咫崔羣美莊居第一推轂好言良有味樂莫樂¶
乎遇合新憂莫憂乎轇轕始柱撑大厦必衆木扶¶
植太平湏善𩔖君不見黄河以北函關東無數赤¶
子號悲風¶
<pb:KR4d0311_SBCK_003-20b>¶
　　　　髙倅送糟蟹破故&KR0083;芽口占以謝¶
無腸公子醉郷徒風味元來蜀似呉便好掛門驅¶
瘧&KR0017;不湏詩詠血模糊¶
滿筥新芽&KR0024;骨脂雨㾗照眼碧離離功於枸杞菴¶
藦似不是山人厎得知¶
　　　　荅髙才卿(二絶)¶
煙波&KR0215;艇着吾徒蓴鱠秋風早憶呉左蟹右杯東¶
計決醉來萬事付含糊¶
脆勝芎苗軟勝脂雅冝碧椀貯流離渠渠地主恩¶
何在骨裏黄金祗自知¶
　　　　劉後溪和䧹湖即事詩十絶見示次韻¶
<pb:KR4d0311_SBCK_003-21a>¶
誰家柳繫夜郎舟半月風顛估客愁起&KR0049;五更風¶
脚定安排篙楫放中流¶
斷煙落日護林丘三數人家屋打頭見&KR0003;春來寒¶
更甚&KR0024;䆫塞户勝防秋¶
巴山深處一江流好着藏書百尺樓椳闑欂櫨渾¶
易得杏梁桂柱&KR0002;爲求¶
去年竈婦飽而&KR0254;今歳啼飢眼欲枯麥飯熟時猶¶
逺在不多元氣急湏扶¶
䕫人壁柵未曽修好事癡兒只浪遊草樹低迷風¶
淅𤁋於莵又在屋山頭¶
金谷人家大謬悠春江自理送窮舟漁人拍手從¶
<pb:KR4d0311_SBCK_003-21b>¶
旁𥬇淡飯麄衣過即休¶
桔栢津頭訪昔遊夕陽衰草幾畨秋人心誰向忙¶
中覺天理湏從定處求¶
雪花白盡[沔-丏+丐]山頭咽咽冰澌[沔-丏+丐]水流不見將軍闞¶
如虎行人猶&KR0204;定功樓¶
槿花朝發夕而萎得失興亡揔一機古往今來磨¶
不盡人間公是與公非¶
中原離合數由天百戰關河血滿川日月赤雲占¶
勝氣掛弓何處是祁連¶
　　　　四月壬午發利州¶
十里迎春(地名)水面開櫓聲不動柁聲催春山轉¶
<pb:KR4d0311_SBCK_003-22a>¶
處疑江盡白鳥迎人曲折來¶
兩岸騷騷麥尾黄茅簷半瓦䕃垂楊牧兒吹笛隨¶
歸犢淺草平沙瞑色蒼¶
　　　　漩口¶
秃山束紆江寸土無平田麥登粟事起竟歳相周¶
旋扶犂犖确間竝驅從兩犍兩犍力不齊手胼後¶
者鞭日暮鞭更急軛促肩領穿歸來茅屋下撫牛¶
涕泗漣一飽弗易得柰此官租錢¶
　　　　帽子簷水宿¶
聚石樁長纜依沙挿短艫日昏山虎下風急水鶬¶
呼道豈隨時變人湏岀力扶仲由兒女見謂欲果¶
<pb:KR4d0311_SBCK_003-22b>¶
乗桴¶
　　　　發閬州(二絶)¶
錦屏山後十二渡一渡一回商淺深前行戒後謹¶
母忽淺處着脚深寒心¶
木奴(鎮山/名)夭矯二十里大似盤龍趍桂林中人薄¶
暑遽如許覔樹依凉無好隂¶
　　　　回龍寺松¶
環蜀多冝栢回龍獨見松似驚前輩落忽與故人¶
逢水石清髙骨風霜老退容更湏堅晚節莫洿大¶
夫封¶
　　　　龜勝寺枸杞大如椽陳日華發其根而¶
<pb:KR4d0311_SBCK_003-23a>¶
　　　　枯堂猶以地仙名¶
地僊蛻骨歸何許獨有㯶花三四樹鹿頭風月夜¶
三更老厖吠入青雲去¶
　　　　伏中宿冨樂山賞泉¶
喚舡絶芙蓉夾道森古栢碧天𠋣熏籠烈日發薌¶
澤清凉奏水觀熱惱脫火宅石虬漱潺湲銀竹墮¶
格磔林宻天早昏巖擁地少窄坐乆萬想定虚浸¶
一奩白螢行露烱烱蛩語風䇿䇿胡床笛三弄所¶
欠可人客¶
　　　　還自益昌道得張伯脩詩次韻¶
劒外風煙老𩯭華歸心更切獨孤遐明知東郭非¶
<pb:KR4d0311_SBCK_003-23b>¶
吾土苦認西樓是我家萬古聲名供敝帚九州意¶
氣付浮查同來蓬沓於潜女一𥬇長歌陌上花¶
　　　　六月六日宿觀音寺次朝南韻(二絶)¶
微管仲其左祍矣捨安石如蒼生何湏君快草三¶
秦檄盡爲先生祛宿痾¶
煮餅無奚徒自苦護篝有妾未爲非爲言示病維¶
摩重也解天花散亂飛(時崔制使/頭風甚)¶
　　　　青渠追和宋金部壁間韻¶
短亭放脚小軒渠從險趍平本一塗掌上煙川三¶
百里蜀都風物似呉都¶
汗青孰與老黄間能爲君王把蜀山懊惱秋風吹¶
<pb:KR4d0311_SBCK_003-24a>¶
客𩯭一年三過劒門關¶
　　　　幽芳晚凉𠋣䆫觀稼(魏城四十里)¶
晚風不動稻苗平葉葉頭邊沆瀣明井養不窮功¶
用在誰將易象細推評¶
飛明一㸃上苗端難作㝷常露雨看碧眼道人參¶
解得黄河夜半泝崑崙¶
　　　　龍尾(綿州西二十里)¶
淺磧苕花紫平畦芋梗紅瞑収漁筏雨凉入酒帘¶
風客路三年夢官身兩𩯭蓬誰知龍尾道却在鹿¶
頭東(𨵿名)¶
　　　　食菜¶
<pb:KR4d0311_SBCK_003-24b>¶
清晨薄采采風露拍滿篝漢中信可王新都亦冝¶
侯(王侯蜀/以名菜)甕菹氏諸葛籠炊字元脩駢頭束翠鳯¶
碎甲屠蒼虬下筯萬錢直轑釡千户謀暑寒乆不¶
厭暮蚤急易求相與共甘苦傾蓋成白頭厚味五¶
兵媒文字葷羶仇移文東郭生母作肉食羞(成都/&KR0510;骨)¶
(名東郭/先生)¶
　　　　讀楞嚴¶
人人有路證無還一念&KR0138;差隔萬山識得吾儒無¶
妄卦筏城長語盡湏刪¶
　　　　生朝前一日過隆慶十里得　老人書¶
　　　　中詩因用尊韻¶
<pb:KR4d0311_SBCK_003-25a>¶
劒棧髙寒潦水空兒心片片趂歸鴻喜聞禪觀如¶
黄蘖想見仙風過赤松利慾無厭&KR0016;鶴客功名有¶
定賦狙翁萬鐘不博斑衣樂巳判身爲邴曼容¶
燈花太喜酒樽空客路眞成印雪鴻出塞曲中迷¶
灞滻籌邊圗裏認維松汗鞮虱胄心猶壯蓬矢桑¶
弧𩯭已翁東望只知歸計是輕舠苕霅采夫容¶
　　　　次徐隆慶壽詩韻(二首)¶
牛奮箕張小丙申熟知命駁不能純年來頗恠刀¶
頭&KR0097;老去難供席上珍闖靄千章森㦸纛鏖風萬¶
壑繹韶鈞劒山拾得商山橘醉共仙翁脯白麟¶
史君筆斡萬牛回脚厎春風舌厎雷一夜劇談逢¶
<pb:KR4d0311_SBCK_003-25b>¶
野閬百年髙&KR0105;見歐梅客心衮衮江流去老色翩¶
翩歳事來墮地渠儂天巳定酒邊贏得𥬇顔開¶
平齋文集卷第三¶
