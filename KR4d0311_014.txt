# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:38.909960
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB08n0649-014平齋文集-卷十四.
<pb:KR4d0311_SBCK_014-1a>¶
平齋文集卷第十四¶
　　内制一¶
　　　　戒飭將帥撫恤士卒詔¶
朕仰惟　藝祖皇帝立國以仁制國以義撫軍馭¶
軍恩威不相揜用能賦民養軍而民不憚整軍衛¶
民而軍不怨經制一定國勢尊安&KR0099;慕風烈常懼¶
弗逮間者惠陽建安京口髙沙之軍蠢爲不静以¶
駭民聽雖怙終必戮迄伸&KR0022;憲而事非獲巳痛切¶
朕躬夫三綱五常之理在人未始泯絶彼其忘平¶
時撫養之恩背理&KR0162;生而以衛民者厲民豈盡本¶
心哉有司奉令不䖍故其病於掊尅而飢寒之不¶
<pb:KR4d0311_SBCK_014-1b>¶
免困於力役而休息之無期鬰悒於沮遏而赴愬¶
之無所殆非一日亦惟朕之不明有以敢之詩不¶
云乎祈父予王之爪牙胡轉予于恤内而三衙外¶
而列閫曁諸軍主兵官其各體至意上下交飭訓¶
禮示信威以儆其玩而恩以恤其私使人人自愛¶
相安于紀律而國勢張時惟汝嘉狃故必罰朕不¶
敢赦¶
　　　　四川安撫制置使趙彦呐堅守邊関將¶
　　　　士用命奬諭詔¶
坤維國之上游我　髙宗皇帝暢威逺之略炳知¶
人之鑒拔虓將玠俾¶
<pb:KR4d0311_SBCK_014-2a>¶
扼賊虜出竒制勝隱如長城蜀固而國勢定於皇¶
祖烈朕甚慕之蠢兹新虜荐食亡厭廼者窺我蜀¶
関諸將嘗&KR0108;前鏖郤矣兹又渉漢[沔-丏+丐]以逞卿儒而¶
知兵忠於徇國用玠勝筭身爲金湯駐軍于原上¶
馮髙下臨熊卧虎視圍合累旬而氣不折將士感¶
厲用命人百其勇虜有後顧逡廵不敢深入卿之¶
力也朕自聞卿犯危難控險阻每飯意未嘗不在¶
原忽㩜吉奏且歎且喜彼曲我直彼竭我盈乗神¶
人之共憤鼔吾𧴀貅滌氛&KR0381;而空之勞士輯民治¶
堡繕塞使西陲安堵如故母患有功之不見知也¶
書曰汝多修扞我于艱若汝予嘉卿尚勉之哉¶
<pb:KR4d0311_SBCK_014-2b>¶
　　　　新除吏部尚書李&KR1033;辭免陞兼修國史¶
　　　　兼實録院修撰專一提領纂修¶
　　　　髙宗皇帝正史恩命不允詔¶
自史䇿散逸於鬰攸之後　思陵大典正史迄今¶
猶未脫藁朕甚懼焉卿以開物成務之材通今博¶
古之識入儀于禁途國史實録俾參撰次具有家¶
法兹旣正厥職掌而炎興之醲綱懿榘所以維人¶
心而永天命者併屬卿鈎元提要亟緒成之用副¶
予思皇祖烈之意典銓批勑精明有餘母以學槁¶
思昏爲解使太史公之業無傳也所辭冝不允¶
　　　　福州觀察使楊鳯孫除安德軍承宣使¶
<pb:KR4d0311_SBCK_014-3a>¶
　　　　依舊提舉佑神觀免奉朝請恩命不允¶
　　　　詔¶
朕躬御路朝永懷長樂旣推恩猶子又推恩猶子¶
之子所以隆罔極之報也矧卿文雅自將謙静寡¶
過尤慈扆所鍾愛進之留務佚之祠館雍容家食¶
以奉其親可不謂榮乎昔隂馬氏以恂恂丗厥家¶
用能龜紫傳襲與國同慶尚祗踐之奚辭爲所辭¶
冝不允¶
　　　　端明殿學士崔與之辭免除廣東經略¶
　　　　安撫使兼知廣州恩命不允詔¶
朕惟先朝以韓𤦺守相范仲淹守蘇德選也然擁¶
<pb:KR4d0311_SBCK_014-3b>¶
旄里第於安平無事之時孰與即家宅牧而分憂¶
&KR0009;卿風節在朝廷威名在夷狄朕之韓范也頃辭¶
聘召佚老海濵悍卒嘯兇薄畨禺幅巾登陴赤心¶
諭暁衆狙屏氣宵遁賢者有益於人國如此就鎮¶
郷枌全護海嶠家國一體孰如卿冝矧弭盗於淮¶
郤㓂於蜀沉深有逺略爲我強起可也士君子行¶
乎蠻貊易行乎州里難愈近而愈不可欺卿忠信¶
篤敬積孚於州里推之可以孚蠻貊鴞音之革奚¶
難哉即日建牙四履驩舞朕方嘉卿勇義而識變¶
巽櫝非所樂聞也所辭冝不允¶
　　　　從臣李&KR1033;等乞將所得俸給减半幇支¶
<pb:KR4d0311_SBCK_014-4a>¶
　　　　不允詔¶
朕承丗治垢敝之極楮輕物重公私交瘉夙夜不¶
皇寜惟昔司馬光有言撙節用度冝自上始故裁¶
濫約冗興于𦕈躬而大臣祈歸賦禄之半蓋錢榖¶
之問方&KR0068;相與警勑貶損以圗其闕非以是爲可¶
&KR0073;吾國也卿等&KR0105;深體國援比有請其未諭朕志¶
乎夫損貴酌損節戒苦節惟時之中尓知厲羔羊¶
五紽之風予乃蹈權輿四簋之戒國雖未&KR0073;何至¶
是勉思大計之禆母徇小㢘之執所請冝不允¶
　　　　中大夫眞德秀辭免資政殿學士在京¶
　　　　宫觀兼侍讀恩命不允詔¶
<pb:KR4d0311_SBCK_014-4b>¶
天之生賢不數其得時行道亦非偶然者朕以王¶
佐噐卿於十年之前儀圗共政所以承天祐慰人¶
望也平治之機方開無妄之疾來諗當饋重歎天¶
豈虚生是賢哉惟大學一書卿推致知格物之理¶
啓沃甚悉而未竟其以祕殿内祠養疾闕下少間¶
則勸讀于邇英卿獲專意嗇衛朕不失佛時仔肩¶
之益而大政易於諮訪是爲兼得天壽斯文何恙¶
不巳股肱嘉哉母輕於去朕所辭冝不允¶
　　　　光禄大夫右丞相兼樞宻使鄭清之再¶
　　　　上奏劄乞從鐫罷居家待罪不允不得¶
　　　　再有陳請詔¶
<pb:KR4d0311_SBCK_014-5a>¶
國朝筦軍於三衙本兵於宥府務立上下相維之¶
制使知少長有禮之風故服事有階而犯法惟劒¶
是關國體可忽廟謨卿具守文應變之長得禁暴¶
和衆之略謂平陸失伍固訓齊之乆隳曲梁亂行¶
抑驕駻之難制恩威並用紀律復張顧𠋣成之方¶
深胡引慝之荐至廼腃周公之輔克綏洛邑之頑¶
予以敉寧武功毎思艱而圗易我惟無斁康事迄¶
欲去而復留冝體朕心勉安厥位惟京師南北軍¶
之置必謹惟羽林左右衛之選必精益&KR0108;乃庸茂¶
躋于治尚奚罪之待所請冝不允不得再有陳請¶
　　　　知院喬行簡參政曽從龍樞宻鄭性之¶
<pb:KR4d0311_SBCK_014-5b>¶
　　　　同僉書陳卓再上奏劄仰祈明罰居家¶
　　　　待罪不允不得再有陳請詔¶
維國大勢如人一身病之受也有源證之發也有¶
候粤從債帥莫制驕兵但知畏不識之煩曽靡見¶
光弼之整適當其弊乃在于今卿宣弼諧之勞懋¶
綏靖之畫虎兕出於柙知干戈之可憂牛羊反諸¶
人念芻牧之有在抗章自劾陳義甚髙維開寳川¶
班擊皷之時與慶暦衛士踰垣之日股肱未嘗引¶
咎精神自能折衝勉殫訏謨奚事挹損所請冝不¶
允¶
　　　　賜宣奉大夫知樞宻院事喬行簡辭免¶
<pb:KR4d0311_SBCK_014-6a>¶
　　　　除兼參知政事恩命不允詔¶
存養固則智識明閱歴深則謀慮逺此朕𠋣重黄¶
髮之意也睠留樞筦數日一朝帷幄大議瞭如&KR0433;¶
蔡維我隆興淳熈軍國一體典宥宻者必參大政¶
安有文武兼資之老猶未與聞萬微之務乎命從¶
中出旣喻朕心何嫌何疑而欲引避况天下之弊¶
莫大於因循姑息朕寤寐治道茫乎渉川卿其與¶
丞相同心協力濟斯丗于艱以副責治之切施置¶
罷行之得冝則轉移興起之有漸矍鑠是翁謹勿¶
憚煩也所辭冝不允¶
　　　　知院兼參政喬行簡辭免權監修國史¶
<pb:KR4d0311_SBCK_014-6b>¶
　　　　日暦恩命不允詔¶
春秋修魯史之舊以事繫日以日繫月而書法著¶
因書法以求聖人心法不在鉅儒乎卿學優柔而¶
饜飫文贍直而詳核軍國訏謨之暇振挈綱領錯¶
綜注記襲六爲七而作一經蓋浩乎沛然也矧自¶
薛居正以來執政緫統尚矣其母以兼三爲解而¶
曠大典所辭冝不允¶
　　　　光禄大夫右丞相兼樞宻使鄭清之乞¶
　　　　解罷機政不允詔¶
朕永惟萬務之統在一相相安厥位然後可圗社¶
稷之安丞相蚤以天下爲己任弼予親政期厎丕¶
<pb:KR4d0311_SBCK_014-7a>¶
乂謂宿弊沉痼勢難遽起而正氣寖還徐當自瘉¶
用能虚心無我聚衆賢於朝抜茅而泰盍簮而豫¶
朕日夜望之遽以孤危祈解機政中流捨濟川之¶
楫可乎天下之理一公可以勝衆私一敬可以勝¶
百邪益旣乃心終輔台德母使國人謂朕任賢之¶
或貳也所請冝不允¶
　　　　光禄大夫右丞相兼樞宻使鄭清之乞¶
　　　　俾還故里不允詔¶
廼六月庚寅召對宰執于便殿咨訪庶務漏過午¶
太史奏日有承氣其占爲臣承君其吾相開心布¶
公率同列以承弼厥辟之象歟諄切諭留旣還需¶
<pb:KR4d0311_SBCK_014-7b>¶
牘越四日癸巳仍以去請殊咈朕懷周公聖人也¶
群情猶不能遽孚其欲去迄留輔成太平之業爲¶
文武申固天命也朕於卿一體無間而明農之志¶
浩不可遏縱不念公無困哉之訓獨不爲前寧人¶
付託之重奉幣供王以祈天永命虖慶暦之車主¶
必行元祐之舟戒偏重卿旣得之推是心以往何¶
治不濟國歩方艱而捨去天下其謂卿何其謂朕¶
何所請冝不允¶
　　　　光禄大夫右丞相兼樞宻使鄭清之辭¶
　　　　免授特進左丞相兼樞宻使恩命不允¶
　　　　詔¶
<pb:KR4d0311_SBCK_014-8a>¶
元祐更化一日制下命二相吕大防爲左范純仁¶
爲右而大防之宅左凢七年君臣之際盛矣哉朕¶
遵晦養蒙之乆嘉與群生共躋新美得卿舊學相¶
我親政壅者迪之仆者植之憊者翼之大明當天¶
群隂盡伏靡容光之不照卿之力也左揆虚位有¶
年如人身之股肱何可偏舉故進卿以首相兼緫¶
文武之柄且選於衆得𦒿俊以助之朝夕納誨夾¶
輔台德庶幾元祐之盛撝章來上乃以寵榮爲懼¶
而求歸老卿豈人爵所能榮哉得位與時憂責彌¶
重勉殫金礪之益迄成玉鉉之功獨善非所望也¶
所辭冝不允¶
<pb:KR4d0311_SBCK_014-8b>¶
　　　　宣奉大夫知樞宻院事兼參知政事喬¶
　　　　行簡辭免特授金紫光禄大夫右丞相¶
　　　　兼樞宻使恩命不允詔¶
帝王盛丗左禹而右臯左周而右召用能濟登雍¶
熈泰和之治　本朝稽古建官並相非一權臣專¶
國則獨相如彼其乆可不變而通之乎卿直大無¶
競心老成有逺慮方威柄未還他人所不敢言者¶
毎雍容造𦞃歴言之簡在朕心知爲宰相噐迨更¶
化共政而益信進升次輔仍斡樞極蔽自夙志𠋣¶
爲&KR0433;龜謂冝亟展經綸之藴副予望治之切顧猶¶
以衰病諉大廷朝㑹進趨䄡如拜起翼如搢紳動¶
<pb:KR4d0311_SBCK_014-9a>¶
色相慶謂少壯有不速精神折衝奚難哉書曰若¶
濟巨川用汝作舟楫其勿辭所辭冝不允¶
　　　　權禮部尚書魏了翁辭免兼直學士院¶
　　　　恩命不允詔¶
戊寅並命二相越翼日己卯便朝同班奏擬首以¶
卿進曰號令文章有國之精神禁林虚直非了翁¶
不可朕喜於得人亟俞之卿乆困排根趣還禁近¶
學益老文益偉戞摩三光斧藻萬象沛乎有餘思¶
以是而草内命孰謂典誥之逺母多遜也所辭冝¶
不允¶
　　　　喬行簡辭免提舉國史實録院提舉㑹¶
<pb:KR4d0311_SBCK_014-9b>¶
　　　　要勑令經武要略恩命不允詔¶
房元齡之監修國史實録崔鉉之進讀㑹要與蕭¶
何之次律令魏相之知兵略皆宰相職也卿以名¶
丗鴻碩爰立作相内外萬務蓋無不統矧簡䇿之¶
記兵律之志乎維是諸書事嚴體重設官分纂曠¶
歳未就非老於經制述作之學緫提其綱要諸儒¶
將奚所折𠂻而収汗青之功哉國典有常巽章良¶
過所辭冝不&KR0098;¶
　　　　金紫光禄大夫參知政事兼同知樞宻¶
　　　　院事曽從龍辭免除知樞宻院事兼參¶
　　　　知政事恩命不允詔¶
<pb:KR4d0311_SBCK_014-10a>¶
乾坤以六子爲用而化功成朕同日命二相又同¶
日命四執政六子備矣卿以凝重參大政以深沉¶
賛廟筭履正奉公言可厎績朕簡注蓋深進筦五¶
兵之&KR0009;仍預萬微之務夫豈以序遷爲卿榮天下¶
大勢方厝火於積薪朝廷逺慮冝徹桑於未雨討¶
諸軍國一日不可緩也抗章祈免欲别求文武全¶
材而用之孰有加於卿者乎旣深多事之憂母徇¶
一謙之執所辭冝不允¶
　　　　端明殿學士太中大夫簽書樞宻院事¶
　　　　鄭性之辭免除同知樞宻院事恩命不¶
　　　　允詔¶
<pb:KR4d0311_SBCK_014-10b>¶
慶暦以韓𤦺范仲淹爲樞宻副使士大夫酌酒相¶
賀朕思見其人若飢渇卿氣明而抗志逺見定而¶
慮事精列在宥府隱憂更切指陳可否多中肯綮¶
進參樞筦之嚴増壯精神之本待之優乃望之深¶
也卿能以𤦺仲淹自勉則何巽避之有所辭冝不¶
允¶
　　　　端明殿學士正議大夫同簽書樞宻院¶
　　　　事陳卓辭免除依舊端明殿學士簽書¶
　　　　樞宻院事恩命不允詔¶
朕即政之七年嘗命舊德爲同簽書㝷進簽書今¶
右揆是也故甚重其選卿廉方足以起懦謙毖足¶
<pb:KR4d0311_SBCK_014-11a>¶
以壓浮擢聮宥宻訏謨備究如玉在山隱然&KR0022;家¶
之光循序而升寵數非過深長邊𤨏之思懇切籌¶
帷之助朕所以進卿者未艾也懋哉母格成渙所¶
辭冝不允¶
　　　　權禮部尚書魏了翁辭免兼侍讀恩命¶
王人求多聞以建事朕自親政以來宏開氊厦詳¶
延儒雅性命道德之奥治亂安危之機所聞多矣¶
卿何相見之晩耶一命而典禮再命而儤直三命¶
而勸讀蘇軾在元祐嘗兼之惟卿爲允平居之所¶
講切憂患之所論著本末該貫從容前陳朕將虚¶
心以聽尚奚辭¶
<pb:KR4d0311_SBCK_014-11b>¶
　　　　權禮部尚書兼侍讀魏了翁辭免兼同¶
　　　　修國史實録院同修撰恩命不&KR0098;詔¶
西狩絶筆遷固獨以良史稱迨唐魏謩領起居注¶
人主索觀之以兼書善惡不奉詔厥職舉矣爾系¶
出於謩論議挺挺猶有證之風烈紬書史館裁成¶
一代之典疇不謂冝况爲望郎名卿爲柱下史皆¶
嘗執簡纂次今顧以大宗伯參紀録之職而辭乎¶
往欽哉書法母隱所辭冝不允¶
　　　　光禄大夫新除左丞相兼樞宻使鄭清¶
　　　　之辭免特進恩命不允不得更有陳請¶
　　　　詔¶
<pb:KR4d0311_SBCK_014-12a>¶
朕惟說命之進于王立政之教厥后旣交孚於志¶
慮必共訂於規摹無言不酬從欲以治卿學足以¶
正人心承三聖材足以經&KR0022;國紀萬民進躋上宰¶
之班増壯中朝之勢牢辭欲去力挽廼留歴歴乎¶
奏牘之數百言卷卷乎治道之十餘事上勿揺於¶
疑間下自絶於依違開元要說之姚崇彼何取尓¶
正觀勸行之魏證是蓋似之方堅此意以責成必¶
踐乃言而厎績胡爲卑牧猶遜崇賢雖賜位之加¶
隆實懋官之冝厚矧乾道並命之盛典即元豐改¶
制之首階匪朕敢私惟人是稱亟對揚於休命母¶
過事於撝詞所辭冝不允¶
<pb:KR4d0311_SBCK_014-12b>¶
　　　　權禮部尚書魏了翁辭免兼權吏部尚¶
　　　　書恩命不允詔¶
朕謀廟訪落之始卿以嘉猷入告曰王位在德元¶
厥亦惟棐民彛用懌寧人受命實獲我心無人乎¶
子思之側不我留也間去而嗑惠然來思敷奏以¶
言亦克用乂方將迪簡在庭偕庶明翼于朕躬以¶
春官行天官事顧以爲大介賚尓耶惟寅斯清惟¶
公斯明卿蓋&KR0073;於率屬母違朕所辭冝不允¶
　　　　兵部侍郎淮東制置使趙葵乞罷黜不¶
　　　　允詔¶
維予前寧人經德秉哲咨乃父宅牧于江漢匪舒¶
<pb:KR4d0311_SBCK_014-13a>¶
匪&KR0068;肆敉寜武圗功迨今靡間言良用嘉歎廼者¶
錫壹惠之謚以忠冠肅亦惟旌往勸來庶幾丗有¶
不二心之臣服勞于王家卿佩教忠之訓&KR0108;志孔¶
武朕推心任之整淮浦之旅雪崤函之眚奄觀後¶
効顧以群疑自鞠自沮何耶夫簡物議者䘮功之¶
本畏人言者進德之機㩜卿來奏謂忠孝有聞憂¶
懼無所且重感於惎間不行之子儀継自今其知¶
所進矣虖秋風戒寒嚴車攻之修備謹采薇之守¶
衛以張吾國而昭乃辟之有乂睽疑何有哉避讙¶
祈免非朕樂聞所請冝不允¶
　　　　端明殿學士太中大夫廣東經略安撫¶
<pb:KR4d0311_SBCK_014-13b>¶
　　　　使崔與之再辭免除參知政事趣令就¶
　　　　道恩命不允不得再有陳請詔¶
朕&KR0099;念爲君之難儀圗𦒿壽俊共政用康保民以¶
長我王國詔書屢下申之親札致敬有禮視安車¶
蒲輪爲加厚卿抱道俟時可幡然起東海之濵矣¶
巽章至再陳義何切范鎮年未及謝事而休致在¶
元祐固不以爲矯獨不思文彦博起於旣老之餘¶
力扶丕乂豈徒爲保身之哲耶夫麒麟鳯凰之出¶
百鷙率服以其德非以其力也卿旅力雖愆精神¶
逾勁坐而謀國必能折姦弭慝翼朕攸濟維日望¶
之彊飯就道母憚于行所辭冝不允不得再有陳¶
<pb:KR4d0311_SBCK_014-14a>¶
請¶
　　　　寳謨閣學士正議大夫提舉江州太平¶
　　　　興國官余嶸乞俾致其事不允詔¶
華髪舊德壯猶元老有國者所甚重故朕親政以¶
來樂得𦒿喆是馮是翼兆渭水以&KR0108;庸起海濵而¶
共政經闈史觀亦參列備咨訪安有先朝名法從¶
老於學問政事如卿而簡拔獨後乎顧卿牧御湖¶
湘積勞嬰疢姑俾均佚祠庭嗇精神以俟用兹&KR0259;¶
來章祈致厥事惻然宿恙之未平也知止不殆抗¶
懷固髙渇想儀刑詎容得謝其務玩勿藥有喜之¶
象以康乃身佇嘉謀之入告所請冝不允¶
<pb:KR4d0311_SBCK_014-14b>¶
　　　　太中大夫權禮部尚書兼直學士院兼¶
　　　　同修國史實録院同修撰兼侍讀魏了¶
　　　　翁乞賦祠&KR0338;不允詔¶
靺鞨不道闖我蜀関卿伯氏杖使者節乗[沔-丏+丐]誓不¶
與俱生而死之朕䀌然歎嘉詔褒金城之節以勸¶
忠且以紓卿孔懷之戚而請祠欲西將進至荆䕫¶
與父老謀救郷國陳義甚髙昔漢嘗有事于四方¶
馳傳諭蜀屬之司馬相如汲黯則留以自近山立¶
玉色姦宄奪氣功出大將軍上本彊則精神折衝¶
故也卿其圗濟乃辟謹勿言去有勝筭亟入告所¶
請冝不允¶
<pb:KR4d0311_SBCK_014-15a>¶
　　　　禮部尚書魏了翁辭免慶典轉一官詔¶
緇衣之冝&KR0006;敝予又改爲&KR0006;好賢之心無斁也卿¶
曩以言去國非朕意更化入儀槖從直諒之氣不¶
少衰朕愛其有元祐諸賢之風旣還銓簿之四階¶
兹又進慶典之一秩眷隆恩浹豈以周南留滯爲¶
間哉夫天爵之尊固無慕於人爵緇衣之好朕心¶
庶幾焉其母過辭所辭冝不允¶
　　　　知樞宻院事曽從龍辭免樞宻使督視¶
　　　　江淮軍馬恩命不允詔¶
朕承艱難之業昧綏御之方蜀旣&KR0013;兵襄復告警¶
長淮大江風寒之備孔&KR0068;元戎重&KR0009;安危惟人然¶
<pb:KR4d0311_SBCK_014-15b>¶
自昔康時濟丗非便儇皦厲者所能爲此截截善¶
諞言秦誓所以重悔也卿沉深如鄧禹鎮静如謝¶
安始對延英首以佳兵爲戒識慮逺矣共政逾年¶
威重有體朕知可屬大事時方多壘輟股肱之臣¶
以盡護邊將國有令典便朝咨卿勉爲朕往卿旣¶
許朕矣而猶以取具臨時爲解夫軍國一機内外¶
同體措置得冝精采立變走符堅於肥水折佛貍¶
於𤓰歩盡在卿指縱之下母留成命佇奏膚公所¶
辭冝不允¶
　　　　權禮部尚書魏了翁辭免除端明殿學¶
　　　　士同簽書樞宻院事督視京湖軍馬恩¶
<pb:KR4d0311_SBCK_014-16a>¶
　　　　命不允詔¶
可大之業由事而生此功業所以見乎變也蠢兹¶
&KR0219;虜窺我蜀襄朕&KR0099;事變之方來一日建兩督府¶
於江上使聲援相接以全制勝卿學洞古今安危¶
之略識照夷夏盛衰之幾眷知特深䜛惎莫間趣¶
進參於樞筦往盡護於上流成命一頒江漢重湖¶
巳𨼆然有虎豹在山之勢顧以軍旅未學辭何耶¶
中軍謀帥必本之詩書禮樂萬里戎情亦惟儒者¶
能料之文事武備不容異觀也集思廣益之有加¶
保大定功之可必亟究真儒之韞母遲先乗之行¶
所辭冝不允¶
<pb:KR4d0311_SBCK_014-16b>¶
　　　　同知樞宻院事鄭性之辭免兼參知政¶
　　　　事恩命不允詔¶
軍國雖有異容文武&KR0004;非二道屬時多故輯我衆¶
謀召虎來旬來宣旣出揔徹疆之&KR0009;山甫令儀令¶
色冝進參賦政之規卿學術深明氣度軒豁蚤培¶
逺業嘗有志於着鞭晚簉邇聮猶不忘於運甓居¶
切風寒之慮圗爲隂雨之防適當東府之暫虚爰¶
藉西樞之兼領雖相與經綸於萬務何以假爲然¶
熟觀酬酢於百爲自此升矣勉殫忠益奚事勞謙¶
所辭冝不允¶
　　　　權工部尚書兼知建康府陳韡辭免刑¶
<pb:KR4d0311_SBCK_014-17a>¶
　　　　部尚書㳂江制置大使控扼長江往來¶
　　　　武昌廵視恩命不允詔¶
西陵之至江都俱切風寒之護建鄴之控天塹尤¶
嚴王氣之占方邊遽之孔殷冝中權之増重卿弘¶
深智略沉毅威名自膺留鑰之司備舉戎旃之務¶
賢於長城矣旣髙閫外之謀豈憂匈奴哉何吝師¶
中之寵常伯申加於妙選制垣仍進於大名寧於¶
卿榮徒得君重盍亟講於勝畫母過爲於遜辭乃¶
若上流更資廵視之勤陪都恐有空虚之慮肆披¶
來奏式契朕懷况西府盡護於列屯北門母勞於¶
行役第江流之絶警曁海道之無虞寛予顧憂維¶
<pb:KR4d0311_SBCK_014-17b>¶
尓成績所辭冝不允¶
　　　　端明殿學士提舉萬壽觀兼侍讀李&KR1033;¶
　　　　乞賜骸骨不允詔¶
卿宿學深於造微壯略優於經逺簡知惟舊禮遇¶
特殊專紬石室之蔵首勸金華之讀班升書殿恩¶
視政塗示委曲以貪賢俾從容而獻可胡爲陳力¶
婁欲乞骸豈齊王無以留孟軻抑魯公不能安孔¶
伋致煩𦒿德遂起遐心朝無白首大儒則内勢輕¶
國有黄髮良士則外侮息當此艱圗之日豈卿得¶
謝之時母以兄弟之子而嬰其心勉爲君臣之義¶
而安厥位所請冝不允¶
<pb:KR4d0311_SBCK_014-18a>¶
　　　　寶章閣直學士太中大夫提舉江州太¶
　　　　平興國宫史嵩之辭免除華文閣直學¶
　　　　士知隆興府江西安撫使恩命不允詔¶
南昌爲江湖間一都㑹蠻荆甌粤左控右引形勢¶
今猶古也必得威望夙著者宅乃牧以卿抱應變¶
之材懷經逺之志分閫京峴厥有勞績故進嬀閣¶
之直起家以鎮之顧以親年喜懼辭往來擊鮮獨¶
不可耶亟其入覲朕將臨遣所辭冝不允¶
　　　　太中大夫同知樞宻院事兼參知政事¶
　　　　鄭性之辭免同提舉編修勑令恩命不¶
　　　　允詔¶
<pb:KR4d0311_SBCK_014-18b>¶
道者立治之本法者制治之具成周盛時冡宰以¶
六典八灋八則治&KR0022;國都鄙官府必有掌其貳者¶
重成憲也我朝勑局之設緫以宰臣貳以執政盖¶
此意卿冨博古通今之學茂致君澤民之志擢副¶
樞筦進翊政枋凢前律後令著在簡䇿參舉而科¶
别之非卿誰冝爲有次律令之蕭何則規摹宏逺¶
有奏故事詔書之魏相則品式備具而况以三代¶
之佐修三代之法乎分職有常引避徒贅所辭冝¶
不允¶
　　　　端明殿學士提舉萬壽觀兼侍讀李&KR1033;¶
　　　　乞歸田里不允詔¶
<pb:KR4d0311_SBCK_014-19a>¶
岷峨江漢之英靈鍾爲人物其萃在本朝莫今爲¶
盛而德爵齒之俱尊孰有過於卿者累章祈去挽¶
留愈力朕豈私卿哉一陽在内衆陽朋來留卿所¶
以聚坤産之珍爲&KR0022;家之光也矧蜀警未弭思卿¶
疇昔控禦還定之功猶未大暴白於時儻聽之輕¶
去人謂朕何卿以禮義㢘耻而自砥礪朕以𦒿壽¶
俊在厥服而加縶維冝體貪賢之心益究格君之¶
學所請冝不允不得再有陳請¶
　　　　新除端明殿學士太中大夫同簽書樞¶
　　　　宻院事督視京湖軍馬魏了翁辭免兼¶
　　　　同提舉編修經武要略恩命不允詔¶
<pb:KR4d0311_SBCK_014-19b>¶
國朝以武名書究鶡冠黄石之旨則有神武袐略¶
采留侯揚僕之制則有武經緫要　三朝控禦之¶
方則有經武要略　阜陵規恢之志則有武經龜¶
鑑而經武要略爲尤重創業中興之宏模懿範皆¶
在焉編剗以儒臣提綱以宰輔尊閣以樞廷其來¶
尚矣朕方整軍修戎以折衝固圉旣進卿翊本兵¶
於内又屬卿視成師於外而是書命以參掌凢兵¶
制邊防而下發金匱之閟蔵續玉鈐之㑹稡昈分¶
彚輯熟訂詳施職也亦時之冝也卿胷蟠四庫神¶
斡五兵筆力所至挾雷霆而驅風雨奚遜爲所辭¶
冝不允¶
<pb:KR4d0311_SBCK_014-20a>¶
　　　　侍御史兼侍講李鳴復辭免除權工部¶
　　　　尚書恩命不允詔¶
朕撫艱難之運而求治越拘攣之法以用人苟得¶
非常之材可無不次之舉卿頃階卿列峻陟臺端¶
蔚乎直其正方其義之風挺然剛不吐柔不茹之¶
操力扶國論宻契朕𠂻兹繇耳目之官超進喉舌¶
之&KR0009;蓋中興百年所未有也侍從職在獻納何事¶
不可言卿其母以言責官守爲間祗若予命所辭¶
冝不允¶
<pb:KR4d0311_SBCK_014-20b>¶
¶
平齋文集卷第十四¶
<pb:KR4d0311_SBCK_014-21a>¶
