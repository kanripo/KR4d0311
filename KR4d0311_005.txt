# -*- mode: mandoku-view -*-
#+TITLE: 平齋集
#+DATE: 2015-09-23 10:24:31
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 5



<pb:KR4d0311_WYG_005-1a>
欽定四庫全書
　平齋集卷五　　　　　　宋　洪咨䕫　撰
　　講義
觀盥而不薦有孚顒若¶
　臣聞臨觀反對卦也臨二陽在下觀二陽在上¶觀如
　兩觀之觀儀型揭而群瞻聳也觀之聖人<md:KR4d0311_SBCK_028-8b>¶正心修身
　以觀天下一誠之外無他尚猶宗廟¶之祭交於神明
　一誠之外無他物盥即奉槃沃¶盥巾以帨手時也祭
<pb:KR4d0311_WYG_005-1b>
　先盥手然後酌鬯而祼祼¶用鬰鬯猶未免託物以求
　神盥則蠲潔内外與¶神黙接洋洋乎如在其上如在
　其左右不假物¶而誠已通又何俟腥熟之薦而後逹
　其誠哉為¶人上者能至誠主一無假乎外如盥而不
　薦斯¶民不期孚而自孚矣孚者信也誠之實有諸已¶
　者也人受天地之中以生誰無是誠君以誠感¶民以
　誠應顒然興起不約而同與聖人作而萬¶物覩均此
　機也是知人君之化天下不難於孚<md:KR4d0311_SBCK_028-9a>¶諸人而難於孚
<pb:KR4d0311_WYG_005-2a>
　諸已¶
彖曰大觀在上順而巽中正以觀天下觀盥而不¶薦有
孚顒若下觀而化也觀天之神道而四時不忒¶聖人以
神道設教而天下服矣¶
　臣聞一隂為姤進而為遯為否為觀為剥莫非¶小人
　道長觀獨不以隂盛為憂者二陽在上四¶隂順聽於
　下是上有陽剛之君儀表一世隂柔¶雖衆方将化而
　為君子之歸其為觀甚大也觀¶合巽坤為卦以九居
<pb:KR4d0311_WYG_005-2b>
　五順巽而中正也循理而¶行無所拂逆可以懐天下
　未足以觀天下觀天¶下必中且正大明當天萬物咸
　仰一有偏倚必<md:KR4d0311_SBCK_028-9b>¶有照臨不及之地此聖人所以為天
　立極也然¶必本之以誠誠者物之終始不誠無物此
　心之¶誠不存則順巽中正俱失其有猶盥而不薦以¶
　誠為主黍稷不如明德之馨殺牛不如禴祭之¶福在
　誠不在物也此誠所格斯民莫不相孚以¶心顒然尊
　仰隨所觀而化其觀果何所見哉誠¶則形也其化果
<pb:KR4d0311_WYG_005-3a>
　孰使之然哉唯天下至誠為能¶化也求諸天道春夏
　秋冬運行而不息皆神之¶所為聖人以是道設教天
　下不期服而自服又¶豈非誠則神乎觀之聖人一誠
　貫通三才之間¶始與人為一終與天為一極而歸於
　無聲無臭<md:KR4d0311_SBCK_028-10a>¶之妙非黄帝堯舜之神化宜民文王之純
　亦不¶已不足以當之¶
象曰風行地上觀先王以省方觀民設教¶
　臣聞自上示下為觀天下之物凡可以示人者¶皆有
<pb:KR4d0311_WYG_005-3b>
　形之觀惟風行乎地上草木均被披拂則¶無形之觀
　有形之觀其觀淺無形之觀其觀深¶故先王取象於
　風之行地省方觀民而設教五¶方之俗各有不同隨
　方省察因民俗而教之以¶救其偏扶其正使同歸道
　德之中舜之同律度¶量衡成王之考制度雖若涉於
　有形之觀教行¶而民從猶風行而草偃皥皥乎其不
　自知實有<md:KR4d0311_SBCK_028-10b>¶無形之觀存盖誠存乎中不動而敬不言
　而信¶不容以形迹窺也後世省方之禮廢人主深居
<pb:KR4d0311_WYG_005-4a>
　九重之上民何由觀教何由設亦惟心存乎群¶生之
　休戚庶俗之美惡四方萬里皆瞭然於户¶庭之間而
　以身為教自正心誠意以至於修身¶齊家無一不盡
　自然國治而天下平與身歴目¶覩所設教何異哉¶
初六童觀小人无咎君子吝象曰初六童觀小人¶道也¶
　臣聞觀以二陽位否剥之間欲化小人為君子¶故待
　小人恕欲君子益進其為君子故待君子<md:KR4d0311_SBCK_028-11a>¶嚴九五宅
　中於上光明碩大之德如日月之照¶臨有目皆覩初
<pb:KR4d0311_WYG_005-4b>
　氣卑質弱而去五逺乃為童稚¶之觀童者䝉而未發
　孩提之童無不知愛其親¶則有可發之幾彼其陥於
　小人豈性也哉物欲¶蔽之也茍如童稚於倥侗顓䝉
　之初有以發之¶則昏者可廸塞者可通氣質變化安
　知小人之¶不為君子故雖童觀而許其无咎象以小
　人道¶為言其質固不可以語上而申言初六亦示其¶
　上進之路也為君子而不能以學問開明所見¶而甘
　心與懵然無知識者同歸則為吝矣聖人於¶大觀之
<pb:KR4d0311_WYG_005-5a>
　初恕於待小人所以示皇極大受之法<md:KR4d0311_SBCK_028-11b>¶嚴於待君子
　所以示春秋責偹之法¶
六二闚觀利女貞象曰闚觀女貞亦可醜也¶
　臣聞聖人之道無窮人心之見有限上帝降𠂻¶若有
　常性靈明虚徹初無聖愚賢不肖之間而¶氣有清濁
　材有利鈍故所見亦隨之而廣狹仁¶者見之謂之仁
　知者見之謂之知百姓日用而¶不知此其所以區而
　别之也闚觀之不能廣大¶豈非六二氣質之柔闇與
<pb:KR4d0311_WYG_005-5b>
　九五陽剛之君大觀¶在上乃帝光天之下至于海隅
　蒼生萬邦黎獻¶共惟帝臣之時初以童稚之見而觀
　䝉昧未有¶識知二以窺覘之見而觀有識知矣又自
　安於<md:KR4d0311_SBCK_028-12a>¶卑陋蹇淺僅足以知聖人之汙是惟女子生長¶
　於深閨之中幽間專靜而有守則闚觀猶未至¶害士
　君子則害道矣象發明爻辭之所未發謂¶闚觀為觀
　雖女子之貞亦有可醜盖鑽穴相闚¶闚見室家皆為
　不正之視女子雖貞而所視不¶正心隨境移恐不能
<pb:KR4d0311_WYG_005-6a>
　保其貞也然則欲廣闚觀¶之見則何先中庸曰好學
　近乎知學愈進則見¶愈廣聖人之全體大用目擊而
　道存矣故惟已¶百之已千之雖愚必明雖柔必強¶
六三觀我生進退象曰觀我生進退未失道也¶
　臣聞三上承二陽下接二隂而居其中陽為君<md:KR4d0311_SBCK_028-12b>¶子隂
　為小人進而從陽則為君子之歸退而從¶隂則為小
　人之趋一進一退盖邪正善惡之關¶也三於此觀我
　生生者出於吾身者也其大端¶則言行是已觀吾之
<pb:KR4d0311_WYG_005-6b>
　言其進而合於君子耶其¶未至於君子耶觀吾之行
　其退而陥於小人耶¶其遂逺於小人耶君子小人之
　界限其間不能¶以寸反觀吾身之所發必欲進與上
　之二陽同¶其光明而不欲退與下之二隂同其柔闇
　能如¶是三雖處不中不正之位亦未至於失道也盖¶
　三之質易於失道以能反觀諸身去小人而從¶君子
　故道為未失也然未之一辭猶未深保其<md:KR4d0311_SBCK_028-13a>¶不失道盍
　亦戰戰栗栗於取舍之决為舜而不¶為跖為堯而不
<pb:KR4d0311_WYG_005-7a>
　為桀哉此正大學致知工夫之¶地¶
六四觀國之光利用賔于王象曰觀國之光尚賔¶也¶
　臣聞九五剛中之君在上初與二去九五為逺¶故止
　於童觀闚觀三少近則未失道四切近則¶利用賔觀
　愈近見愈親也賢者進退有時行藏¶有道如麒麟鳳
　凰其出必待休明之世故觀國¶之光然後賔也國之
　光明本君德之光明人君¶能明吾之明德如鑑不受
　翳水不受滓則本然<md:KR4d0311_SBCK_028-13b>¶之明常存篤實之光充實之輝
<pb:KR4d0311_WYG_005-7b>
　皆由此而發在¶朝廷則禮樂彰法度著在天下則道
　德同風俗¶一其為國之光大矣賢者觀乎此而願立
　於其¶朝伊尹起於莘野呂望歸於東海豈非湯文之¶
　時利用賔乎象以尚賔發之盖道義重則勢利¶輕賢
　者寧甘心於白駒之谷考槃之澗不肯屈¶身輕售其
　出也以時其進也以禮其事君也以¶道君望其儀型
　而起敬故崇尚之以賔禮而不¶敢臣取重者在已重
　之者在君如此則諫行言¶聽膏澤下於民矣茍在已
<pb:KR4d0311_WYG_005-8a>
　無以取重君且望而¶輕之毋怪乎有言莫之行也<md:KR4d0311_SBCK_028-14a>¶九五觀我生君子无咎象曰觀我生觀民也¶
　臣謂反觀内省之功儒者所難而况貴為萬乘¶可喜
　可欲所以移其心者滿於前乎九五陽剛¶而中正居
　巽而應順動無過舉矣然猶於我生¶必反而觀之凡
　言行出於吾身者為我生觀吾¶一言之出皆合於君
　子之道則言無過言一行¶之出皆合於君子之道則
　行無過行以此示民¶可以无咎有一不合於君子則
<pb:KR4d0311_WYG_005-8b>
　有咎矣吾身未¶能无咎顧欲使天下皆有士君子之
　器表偏而¶影正無是理也象又以觀民言者君子之
　道本¶諸身徴諸庶民觀羣黎百姓徧為爾德則知言<md:KR4d0311_SBCK_028-14b>¶　行之出於吾身者為善觀怙侈滅義服美於人¶則知
　言行之出於吾身者為不善是觀我生者¶必當觀之
　民也因觀民之所化而觀吾身則言¶行是非不能掩
　因觀我之所生而觀吾心則念¶慮之邪正不能蔽由
　外而返諸内愈近愈不敢¶自恕由内而推諸外愈逺
<pb:KR4d0311_WYG_005-9a>
　愈不能自隠内外交¶養之道既盡天下觀而化之孰
　不顒然而孚¶乎¶
上九觀其生君子无咎象曰觀其生志未平也¶
　臣聞上九與九五爻辭同惟我生其生異盖吾¶身之
　所出為我生九五之君所以自觀也上九<md:KR4d0311_SBCK_028-15a>¶則觀君身
　之所出故為其生五君位上處無位¶之地而宻比之
　雖居無位之地一念未嘗忘乎¶君常欲納之於无過
　故觀君之言行果君子耶¶則喜其能免於咎觀君之
<pb:KR4d0311_WYG_005-9b>
　言行未君子耶則憂¶其不能免於咎身在畎畝心在
　王室因所觀而¶察之惟恐吾君之出乎身發乎邇者
　有一毫之¶未當無以示四海之儀則其志豈遽平哉
　然九¶五觀我生上九觀其生皆合乎君子之道而僅¶
　止於无咎何耶人君之治身無止法言行極堯¶舜禹
　湯文武之盛不過盡其身之所當為初非¶有餘故君
　子乃无咎不然有咎矣人臣之望君<md:KR4d0311_SBCK_028-15b>¶無止法以禹湯
　文武為未足又恥其不及堯舜¶故君德至於君子特
<pb:KR4d0311_WYG_005-10a>
　喜其无咎未敢遽以為可¶安也此觀之君臣所以各
　盡其道¶
　
　
　
　
　
　
<pb:KR4d0311_WYG_005-10b>
　
　
　
　
　
　
　
　平齋集卷五
