# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:38.488182
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB08n0649-005平齋文集-卷五.
<pb:KR4d0311_SBCK_005-1a>¶
平齋文集卷第五¶
　詩四¶
　　　　次楊瀘南以前區字韻送行¶
水穩風凉快長年歸㠶東指白雲邊落花&KR0323;叚兒¶
能御薦草烏犍手自牽蜀口戍兵誰飽飯淮頭編¶
户幾安眠野人只願羣賢進輻湊良籌到上前¶
萬里來鴻未有書社前歸燕與人俱漲㾗落後杭¶
巫峽風力髙時畧太湖深愧平生嗟靖節一厈天¶
下望夷吾延英入定中興業早震天聲到&KR0017;區¶
　　　　岑公洞¶
洞從開闢有翁獨擅眞清磴古蒼苔澁巖空細溜¶
<pb:KR4d0311_SBCK_005-1b>¶
明誰刋新即事盡剔舊題名太息今猶古江山不¶
丗情¶
　　　　開濟堂¶
魚復平沙漲夕隂紅旗影底老蛟吟窮今亘古三¶
分恨托地撑天一寸心過雨斷雲閑絶壁凉風歸¶
鳥急平林江山難着醒時眼有酒如澠放手斟¶
　　　　東屯¶
犖确嶔岑轉百盤峽天深處得平寛秋風䇿䇿&KR1048;¶
花老暮雨蕭蕭稻子寒仁者樂山心本静碩人在¶
澗體俱胖農家不解詩翁趣只道豐年了納官¶
　　　　髙齋¶
<pb:KR4d0311_SBCK_005-2a>¶
江滸行厨轉𨵿頭細路過手摩如象石目送臥龍¶
坡骯髒雲端栢鬅鬙雨後莎晚來晴更好舟發亂¶
山阿¶
　　　　中秋秭歸岸下¶
岀蜀趍吴第一州夕凉隨意繫扁舟十分人鮓甕¶
頭月一片水晶宫裏秋夜氣長存號老鶴天機自¶
動舞潜虬得歸到處皆佳思不問西風解白頭¶
　　　　懷程及甫(二絶)¶
撇濆梢渦穩下舟狼牙鹿角又黄牛兒曹脫險讙¶
呶甚數到家山十二州¶
石馬門前萬里廻向人似亦𥬇顔開獨㝷舊日題¶
<pb:KR4d0311_SBCK_005-2b>¶
詩處却恨騷翁不共來¶
　　　　獨醒亭¶
今來古往江山老地盡天窮草木愁爲問大夫能¶
飲否芙蓉落盡菊花秋¶
　　　　温泉院(二絶)¶
老火欺人客路長艤舟取次浴温湯犬鳴三峽夜¶
逾静月上四更天始凉¶
神虎護泉寒翠壁靈虬吐沬暖冰壷玉環不碎征¶
塵裏更引三郎到古渝¶
　　　　劉家江阻風(二首)¶
動地千牛力行天萬馬聲溟濛迷太極浩蕩送平¶
<pb:KR4d0311_SBCK_005-3a>¶
生夢與屏幃兀心隨簋𦈢傾黄頭多着纜作止候¶
三更¶
歳月孤槎轉風波斷梗隨謝三元自慣巽二莫相¶
欺沙岸往來拍蘆林開闔吹欠伸呼斗酒一𥬇酹¶
馮夷¶
　　　　千竿夾¶
方雨江流紅未霜蘆花紫寂寂逺㠶來拍拍晴鷗¶
起¶
　　　　包港風濤(二首)¶
䉲百丈幾牽掣斷鐵三脚已撼揺浮陽侯戯劇何¶
湏爾身丗從來等一漚¶
<pb:KR4d0311_SBCK_005-3b>¶
顛風立海雷轟柁駭浪翻天雪壓篷夜半乖龍酣¶
戰退一奩冰鑑本來空¶
　　　　寧宗皇帝挽詩(二首)¶
虚已堯黄屋清心漢弋綈乾符開太一坤軫拓全¶
齊鎮國天球在賔空寶仗迷歴年施澤乆四海哭¶
遺&KR0058;¶
德粹三靈接功成萬國雍方培豐水𦬊忽跨鼎湖¶
龍廟號追文考陵名冠丗宗微臣趍覲晩灑涕續¶
車攻¶
　　　　送章君範之湖南幕¶
天闊孔鸞起江晴荃&KR0002;春親榮知有子主勝信冝¶
<pb:KR4d0311_SBCK_005-4a>¶
賔嶽麓盛古學衡山多秀民平生金玉質更看濯¶
磨新¶
　　　　&KR0009;題成都張宰壓雲樓(二絶)¶
清霜戒曉日將岀急雨報晴雲乍開庭下簿書渾¶
引郤獨揩𩀱眼上樓來¶
氣如軻也生於義道似參乎任以仁乾蓋坤輿猶¶
塞破何難壓倒玉嶙峋¶
　　　　送杜陽安奉親還蜀(二首)¶
訪落方勤止而翁苦掉頭立幾遺丗獨行盍爲王¶
留日月馳𩀱轂乾坤&KR0009;一舟勿縁歸計得忘却緯¶
邊憂¶
<pb:KR4d0311_SBCK_005-4b>¶
買我歸呉棹&KR0045;君泝蜀旃雖爲萬里別端有一家¶
縁臘雪添新漲春風减舊綿江山隨處好横槊小¶
留連¶
　　　　和髙續古省中雪¶
升平見一斑未臘得三雪天開銀色界人立水晶¶
闕小團醉後煮清夢梅邊&KR0003;莫道石渠春不似山¶
隂月¶
　　　　省中和何子温見&KR0009;¶
東風婉娩燕來𩀱禁漏無聲萬緑香寳鴨炷雲朝¶
太紫玉蜍挹露校鈆黄聖賢不斷千年脉宇宙長¶
存一㸃光老鶴也知虚静好夜深踏月上脩廊¶
<pb:KR4d0311_SBCK_005-5a>¶
　　　　和何特夫見&KR0009;¶
人從萬里蜀天歸御柳藏鴉絮又飛風細爐熏揺¶
穗直日長漏箭岀花稀九重旰食圗無逸四塞宵¶
征賦采薇愛國書生心更苦夜占列象候璿璣¶
　　　　送秦祕監還蜀(二首)¶
岷峨人物古淮海姓名香識面歳華晚論心春晝¶
長有懷胡去國無媿好還郷呼酒犒三老柁樓天¶
正凉¶
蜀産班行幾分符又去之氣完吞落日心定發凉¶
颸蠅虎攫何壯蝸牛升更癡見幾能許早別思渺¶
江蘺¶
<pb:KR4d0311_SBCK_005-5b>¶
　　　　送張行父守贛(二首)¶
覺是聖賢脉復爲天地根典刑諸老盡文獻幾家¶
存露下鶴先警風髙鴻獨騫一時京洛價知有魏¶
公孫¶
南斗一㠶外西風千&KR0016;頭莫嗟中落落湏感上休¶
休賈&KR0105;詞林曉陳蕃墓草秋經行𢬵斗酒爲浣古¶
今愁¶
　　　　送客一首送眞侍郎¶
風雨寂歴蘆荻秋梧桐落盡斜陽収孤鴻影斷蒼¶
莽外愁絶送客濤江頭客心恰似濤江水夾岸擁¶
沙潮不起海門一線拱觚稜無聲夜到龍山尾重¶
<pb:KR4d0311_SBCK_005-6a>¶
雲壓江秋隂隂千古送客非斯今有酒可别不敢¶
斟天乎天乎知客心天乎天乎知客心¶
　　　　和續古&KR0097;术¶
參桂齊名骨自香百花釀醑助甘凉含金咀玉風¶
標别消得肩吾爲發&KR0045;¶
　　　　贈小兒醫¶
忍飢覔句孟東野守寂草𤣥楊子雲囊有遺書無¶
與讀兩家恨不早逢君¶
　　　　和續古謝送墨¶
黒月黳雲脫太清海風吹上筆頭輕𤨏䆫冷透芙¶
蕖碧定有新銘到九成¶
<pb:KR4d0311_SBCK_005-6b>¶
　　　　題鍾春伯所示周昉明皇對弈圗¶
寳欄十二午隂移思入雲霄落子遲當局早知提¶
醒着危機應不墮蛾眉¶
　　　　乙酉六月十九日應　詔言事九月一¶
　　　　日去國一首¶
黒風吹雨岀長安破帽騷騷怯暮寒不得之乎成¶
一事却因而已失三官人心天理推詳易丗路交¶
情㸃檢難白髮老人經事慣教兒只作博投看¶
　　　　丙戍天基節自至道宫趍寳福院寒甚¶
朝謁千秋節攀援萬歳藤山明松戴雪澗澁石懷¶
冰清壯髯還㦸酸癯面亦稜暖寒能破戒珍重虎¶
<pb:KR4d0311_SBCK_005-7a>¶
溪僧¶
　　　　大人用韻再一首¶
静裏栽梨&KR0037;閑邊話葛藤縁塵還我雪丗態任渠¶
冰宿卉芽渾脫新禽語摸稜年華催鑷白自𥬇秃¶
於僧¶
　　　　乙酉歳暮有感(三絶)¶
罷參歸趂日髙眠隨意繙書不計編歳事從教催¶
白髪春風元只在丹田¶
精神收召入腔來水色山光面目開可惜行&KR0810;新¶
失伴雪晴未忍&KR0003;㝷梅¶
樽酒團欒里社情眼中忽不見公榮祗應天體如¶
<pb:KR4d0311_SBCK_005-7b>¶
雞子地下人間共月明(時疇甫/&KR0004;逝)¶
　　　　敬和　大人新年韻¶
井渫得泉終必食睽弧遇雨更奚疑毋庸伊尹要¶
三聘且學顔淵克四非勢去鐵鞋無處覔志亨金¶
印有時纍梅花結子桃花發爛熳春風醉典衣¶
　　　　梅¶
寒瓶虚挿一枝斜留待春風放霽華巳信不冰方¶
着水可憐欲槁更開花¶
繁芳玉立夾胡床勾引春韶午夢長有眼盡迷空¶
裏色無心方識定中香¶
　　　　又¶
<pb:KR4d0311_SBCK_005-8a>¶
竹屋茅簷一樹斜冰霜意氣蓋韶華有餘不盡如¶
知道半巳青青半尚花¶
桃花紅𧰟照銀床黄入金明柳線長欲與晚梅相¶
輩行同時到厎不同香¶
　　　　挽禮上人¶
盤屈虹蜺氣空山老白雲酒因陶令買芋爲鄴侯¶
分甘露門知味毗耶藏著勲南軒無復見巖卉自¶
清芬¶
　　　　和開之社日¶
乆要來新燕簷花泫曉霏治聾憨舅醉廢讀惰孫¶
歸鶻突輸&KR1151;局醒鬆脫着衣一簾春寂寂誰解識¶
<pb:KR4d0311_SBCK_005-8b>¶
吾機¶
　　　　春事¶
莫爲春愁兩𩯭翁管愁元不屬春風深黄楊柳夕¶
陽外淡白杏花明月中大自在身天地並妙光明¶
性聖愚同鳴鳩乳燕相料理融得從前萬慮空¶
　　　　寒暄不齊(二絶)¶
社後歸來燕兩三門前細柳緑摻摻乞將蝴蝶蜻¶
蜓扇與試鵝黄水碧衫¶
次第新烟欲試茶錚錚飛霰響簷牙惜春苦欲春¶
長在且得輕寒約住花¶
　　　　敬次　老人即事¶
<pb:KR4d0311_SBCK_005-9a>¶
韶華九十恰平分過化中存一㸃神草脫燒㾗非¶
故色梅收花事又新人正&KR0109;危坐三靈㑹擁鼻長¶
謡萬象賔酬荅風光惟辦此可能春夢到天津¶
　　　　清明(二絶)¶
梨花匼匝不見葉柳穟玲瓏&KR0004;欲綿寒食清明等¶
閑過日長飜覆壓書眠¶
風將好夢到蘭亭驚覺虚簷九子鈴老眼醒來無¶
着處𠋣樓檢校樹頭青¶
　　　　次韻西塢道庵¶
芳蹊幾曲重行行塢裏曽隂塢外晴秧馬鬅鬙和¶
雨種蘀龍菌蠢帶煙烹黒風動地前程暗白日行¶
<pb:KR4d0311_SBCK_005-9b>¶
天内景明却愛道民無別解一杯春茗雪花輕¶
　　　　雪歎(二絶)¶
唐時三月十八雪况復今年多一旬萬紫千紅渾¶
過盡荼䕷滿架與争春¶
桑頴騷騷麥又萎雪花如椀雨如&KR0093;老天只解苦¶
黔首快活貴人那得知¶
　　　　桂子次韻贈阮甥¶
一樹青青桂子榮廣寒宫殿玉爲楹不知天上何¶
年墮故使人間有種生風影碎揺籖帙爽露華倒¶
洗筆頭清寸田更與加培埴收取天香染姓名¶
　　　　次韻𩀱桂¶
<pb:KR4d0311_SBCK_005-10a>¶
物理無枯厎有榮一𩀱玉樹𠋣脩楹長如拱璧天¶
球在元共交梨火&KR0037;生卜築地連盤谷勝賦歸人¶
占小山清晝隂最喜添新緑時有佳禽自薦名¶
　　　　閑居¶
暑設青綀幕晴更皂葛巾家貧猶氣象人老亦精¶
神蜂閙花生計蛾翾繭化身静中觀物變同是一¶
天眞¶
　　　　鍾惠叔轉示趙臨安兩山堂諸公詩刻¶
　　　　隨喜二首¶
兩峯髙峙玉五畒秀含滋細柳未眠種脩篁方醉¶
移雨將雲岀谷水引月歸池動静天機宻何人共¶
<pb:KR4d0311_SBCK_005-10b>¶
一巵¶
朶頥常逐逐觀復自休休静晝青竹笋深春黄栗¶
留覺圎熏穟直夢破茗華浮爲問連山易床頭好¶
在不¶
　　　　燕巢¶
華堂横架晴虹壯來鳯結巢長一丈中間贔屭譙¶
樓勢兩旁坡陀翼城様相攸爾居莫此樂得意鳴¶
聲相下上同時啐啄三四雛盡日往來千百餉欲¶
飛未飛翅羞澁似定不定&KR0613;揺𣻌施施引趂女墻¶
行戢戢教升危堞望黄金鑄印分裏有何用芹泥¶
呈瑞象(事見/𩔖&KR0003;)主人長健燕長歸但願春風不相放¶
<pb:KR4d0311_SBCK_005-11a>¶
　　　　浮溪周居士挽詩¶
野水崗頭屋春風竹裏厨所安仁者静其樂道之¶
&KR0254;遺逸盍徴詔𦒿英空畫圗詩書根氣逺叢桂蔚¶
相扶¶
　　　　次韻子有賦著圗書所¶
冨兒種巵敵封君貧翁結柳呼奴星物理𧇊盈蛇¶
䕫蚿惟有讀書可以逃天刑守𤣥老死天禄閣巧¶
宦三入承明庭人生得失雉梟盧惟有知道可以¶
垂芳馨嗟予鈍甚爐厎鑛陶冩淬濯誰爲硎買書¶
充屋手㸃勘杞菊門巷槐花零九流七略宗六經¶
大川小澮趍東溟騷人墨客幾汗青秦&KR0078;趙女争¶
<pb:KR4d0311_SBCK_005-11b>¶
娉婷聖賢氣脉眇如綫義理門户元無扄圎冠方¶
屨弗見道金貂玉櫑空圗形君年正壯眼如&KR0238;一¶
過萬字披不停借書一瓻走赤脚燈前急雨鳴髙¶
瓴扶輿磅礴天兩目渟蓄雲氣藏風霆鈎深造極¶
猛着力㑹挿八翼摶青&KR0115;¶
　　　　九日¶
老無擘畫𥬇柴桑兩眼惺惺菊自黄渠更𥬇人無¶
菊把拒霜相對過重陽¶
　　　　荅子有¶
褁飯無人過子桑拒霜一徑雨昏黄花根記縳西¶
湖纜紅淺紅深醉夕陽¶
<pb:KR4d0311_SBCK_005-12a>¶
　　　　夫容¶
向背有深態纎穠無定姿最憐花脫後全似蕊包¶
時¶
　　　　荆公¶
君臣一德盛熈寧厭故趍新用六經但怪𦘕圗來¶
鄭俠何期奏議出唐埛掌中大地山河舞舌厎中¶
原草木腥養就禍胎身始去依然鍾阜向人青¶
　　　　冬雷行¶
三月卄八雪十月十九雷日官起歴失氣朔深春¶
爲臘冬爲梅衣巾暄淑糝白醭研席昏濕凝青埃¶
堦頭蠢䏰上未已陣陣送雨千峯來水郷種早&KR0163;¶
<pb:KR4d0311_SBCK_005-12b>¶
巳築山郷種晚鎌方催漏天未信解晴否低田芽¶
茁髙田摧老農一飽不自保愁面百摺何當開君¶
不見太史局申十月雷麥成堆¶
　　　　送郎丞(文炳)之桐城¶
江北江南雪意催半酣椎皷起征桅銳從猿鶴歸¶
休去剛&KR0013;功名引調來破虜檄傳淝水定屯田䟽¶
上皖陂開筆端矍鑠精神在莫只清吟伴老槐¶
　　　　奚左藏(士逹)挽詩二首¶
理學不逺復躬行毋自欺志雖千萬往材僅二三¶
施花竹觥籌宻雲山歩屐遲眇然人物裏公竟止¶
於斯¶
<pb:KR4d0311_SBCK_005-13a>¶
諸老定交早羣兒驚見稀功名身韞櫝翰墨丗傳¶
衣龜壽前占夢鷗盟晚息機呉頭𦒿舊盡搔首送¶
斜暉¶
　　　　次韻可庵梅¶
㸃雪非耶果是耶紫千紅萬未曽芽蒼苔有暈龍¶
鍾樹幽谷無人自在花地暖孤鴻來索伴天空𩀱¶
鷺下通家詩翁快整春風脚山路霜泥踏馬牙¶
　　　　卭杖次韻¶
槎使携歸餉老人髙稜踈節屈中伸撥開豺虎慿¶
陵氣攝取蛟龍變化身訪洗頭盆還喜健伴行脚¶
笠未嫌貧一般仙骨清如鶴𠋣看滄溟解起塵¶
<pb:KR4d0311_SBCK_005-13b>¶
　　　　疇甫叔挽詩(二首)¶
南渡幾年裏深山誰力書獨君酣百戰許我丐三¶
餘參斗明燈燼湖江渇硯蜍斯人猶不第天理竟¶
何如¶
撰屨西山路㝷春得重陪那知分手去不作轉頭¶
來寂寂𩀱溪雪依依半樹梅經行陳迹在横涕濕¶
蒼苔¶
　　　　夢中和人梅詩山礬韻¶
溪路槎牙木葉乾角聲吹動五更寒踈踈梅蘂踈¶
踈雪一叚生綃不用礬¶
　　　　又用韻¶
<pb:KR4d0311_SBCK_005-14a>¶
竹外横梢半欲乾透香肌骨不勝寒定知天上梅¶
花腦不比人間柳絮礬¶
　　　　聞山陽夏全之變¶
洮湟私牘舊開邊淮楚依然様子傳抱虎寢蛟心¶
不保護疽諱蠱禍相挻河流三舎盡人血城闔四¶
門無竈烟昨夜洗兵盈尺雪華夷齊賀太平年¶
　　　　丁亥歳朝把筆¶
雞喚璇杓一夜東長天紺碧静無風年華老子懽¶
娱裏春事兒曹翰墨中脫雪薺芽盤飣緑晞陽椒¶
蕾酒行紅赭&KR0129;親上　慈明𠕋正想千官㑹漢宫¶
　　　　三日兄弟侍　老人展墓歸和尊韻¶
<pb:KR4d0311_SBCK_005-14b>¶
雲淡風柔霽色輕瀧岡阡上氣和明莫思舊日遨¶
頭岀且試新年便面行飽飯即爲君子㤗濁醪不¶
失聖人清一翁二季春無盡更願諸孫向老成¶
　　　　次韻梅影¶
白玉堂前絶丗容水晶簾薄透重重非僊非&KR0017;樹¶
明滅似夢似眞花淡濃韈照晴波添縹緲佩揺寒¶
月欠&KR3785;瓏一畨青子成隂後却𥬇癡兒認舊蹤¶
　　　　春雪¶
甲子乾飛雨元宵濕隕星風柔行陣陣月淡下亭¶
亭木筆侵凌碧來牟掩映青東皇収拾急暖漲赴¶
滄溟¶
<pb:KR4d0311_SBCK_005-15a>¶
　　　　招隱三章贈李洋(自號同/&KR0004;子)¶
雲氣歛&KR0006;天目之顛濤江綫横&KR0006;海門濺濺扶桑¶
子半&KR0006;陽烏翩可俯而掬&KR0006;嚥以天井無聲之泉¶
子其隱乎吾與子&KR0006;拾荃¶
雲氣冒&KR0006;天目之趾疊湫歕薄&KR0006;洞石齒齒列缺¶
正晝&KR0006;睡蛟起可仰而擾&KR0006;浴以天河倒流之水¶
子其隱乎吾與子&KR0006;采芷¶
雲氣吐吞&KR0006;天目之腹乳潭沉沉&KR0006;鴨潭煜煜徐¶
伍朝往而暮來&KR0006;𩀱碧鹿可挽而舞&KR0006;侑以天風¶
歩虚之曲子其隱乎吾與子&KR0006;蒔菊¶
　　　　次韻遊龍門十絶¶
<pb:KR4d0311_SBCK_005-15b>¶
若木扶桑莫苦攀芙蓉薜荔不妨閑封三萬户煙¶
雲裏化百千身水石間¶
欲訪天池水發源倒&KR0016;北斗挾飛僊髙低八節灘¶
頭路俛仰三生石上縁¶
拍手東風喚白猿劃開元蓋洞天門可能路指虚¶
無去兩脚湏留㸃地跟¶
蒼崖斗立兩扉開行雨龍歸尚殷雷嫋嫋天風瑶¶
草碧神清依舊鎻樓臺¶
武陵溪上迷津處衡嶽峯頭失道時珍重牧兒相¶
指似隔林招手不吾欺¶
飛泉濺雪林華濕盤石生雲古蘚乾早着些詞招¶
<pb:KR4d0311_SBCK_005-16a>¶
隱去㤗山有賊膾人肝¶
稻花秋晚蟹洗手薺菜春&KR0004;餳膠牙築厎空山誰¶
辦此留君只有石邊茶¶
不提長劒斬江蛟便掲脩竿釣海鰲縱老無成猶¶
自許一溪流水兩山桃¶
不知我者謂何哉布韈青鞋日日催長嘯一聲啼¶
鳥外朶頥有象著山雷¶
平明岀去日斜回小立巖花澗草隈光景留連非¶
我事此心曽㸃&KR0238;雕開¶
　　　　挽阮開之¶
窮逹皆歸命𧇊成不掛心醉餘便腹睡棋罷掉頭¶
<pb:KR4d0311_SBCK_005-16b>¶
吟孔雀門䦨舊驪駒院落深可堪重剥啄寂寂杏¶
花隂¶
　　　　柳¶
天機日與物華新嫵緑柔黄觸撥人精采只消些¶
子雨腰肢無着許多春興亡螢𫟍迷樓夢榮辱孤¶
山麯院塵醒眼年來渾看破萬縁分定不湏顰¶
　　　　杏¶
萬山築厎作春妍一樹繁紅直幾錢深院日長來¶
燕後平池水暖浴鵝天弦歌禮樂詩書地榜帖功¶
名冨貴天兒輩對花湏自勉莫教空惱少陵顛¶
　　　　柳用前韻¶
<pb:KR4d0311_SBCK_005-17a>¶
菀彼烟&KR0093;一様新依然面目我陳人只疑大造元¶
無物豈料深山亦有春盡日三眠渾得意隨風萬¶
舞不驚塵長長短短亭前路肯與渠儂管𥬇顰¶
　　　　上巳呈子有¶
隔水梨花豪放盡安排䑕耳到庭槐十分春事杜¶
門過百色老懷中酒來聞麗人行頭輙掉見蘭亭¶
帖眼還開碧衫玉唾酴醿晩更倩詩翁着句催¶
　　　　顔延年三月三日率爾成詩前詩重韻¶
　　　　太率可𥬇¶
過盡風波灔澦堆一閑無夢到宫槐迎頭寒食清¶
明近入手櫻桃芍藥來率爾成詩聊意逹快然自¶
<pb:KR4d0311_SBCK_005-17b>¶
足亦顔開期君曲水芳林序花裏傳宣火急催¶
　　　　百舌¶
飛上三足烏喚起百舌鳥皷弄林杪春瀾飜屋頭¶
曉氣吞黄栗留勢挾秦吉了向人售嘈&KR0258;司物窘¶
煎炒轉頭芳意歇噤喙青隂悄¶
　　　　晚食¶
從來此腹&KR0018;將軍淡飯投韲現報身三月不曽知¶
笋蕨夢魂敢到水晶鱗¶
　　　　次韻荼䕷(二絶)¶
瓔珞垂垂蕚緑華光明淡竚自成家枕幃醖藉風¶
流足甘放朝來&KR0013;厎衙¶
<pb:KR4d0311_SBCK_005-18a>¶
愛春留得瓊英在添竹扶將翠蔓髙更着金沙相¶
間種主人四壁錦周遭¶
　　　　官採木¶
深山風雨幾百秋直干雲漢大蔽牛輪囷離竒中¶
尺度一旦岀應天家搜山摧浪壓斧斤下横亘十¶
畒眠蒼虬白頭地主坐歎息物囿於數吾何尤爲¶
言此殆有天幸如拔莘渭歸商周棟梁未央坐萬¶
乗柱石明堂朝諸侯老翁聞語囅然起致祝切莫¶
去作昭陽梳洗樓¶
　　　　楊花¶
舊雨人無半迹來惺惺獨坐眼慵開却嫌飛絮猶¶
<pb:KR4d0311_SBCK_005-18b>¶
多事㸃破門前一徑苔¶
　　　　春禽&KR0258;言¶
倉庚倉庚集谷之苕謂汝也幽而豈其喬勃鳩勃¶
鳩有安斯巢矜婦之功不念鵲勞决决杜䳌念歸¶
何悲豈知汝歸不如未歸翩翩元鳥羣雛相依羽¶
毛浹矣同乳異飛&KR0018;隂抱陽均此一氣孰使然哉¶
凄其永愾¶
　　　　次徐雲叟賦桃源無脚橋¶
經始西風八月秋桃花春漲巳無憂横飛閣道虚¶
空度直放銀河自在流𠋣岸斜看疑是洞循坡穩¶
上認爲樓遍行呉蜀今&KR0138;識却𥬇浮橋謾造舟¶
<pb:KR4d0311_SBCK_005-19a>¶
　　　　次韻映山紅¶
燧人鑚榆岀新烟烟光濕雨山蒼然黄鸝怯寒噤¶
未語有喙三尺惟啼䳌血流染花不知數赤霞爛¶
熳横丹天前山後山列錦障上澗下澗敷金蓮海¶
棠無香許流亞石榴有𧰟疑姻連目光逺送空翠¶
表勝處正在繁芳邊七香寳車果安在東風老去¶
空華顛¶
　　　　送監丞家同年守簡池三十韻¶
去年爲君來明廷峙鸞鵠今年爲親歸&KR0345;市苦思¶
蜀扶輿岀脩門萬里宛在目大江六月寒風飽㠶¶
數幅金山如幽人杜蘅繚荷屋采石如壯士鐵&KR0016;¶
<pb:KR4d0311_SBCK_005-19b>¶
明鋈續五老烟光開九華雲氣矗如王公大人冠¶
冕而佩玉大孤狷介甚赤壁清曠足黄鶴俠者流¶
雋放不容束英雄古荆州霜月耿喬木寂寞三閭¶
亭風露落秋菊陽臺峰十二森拱峽江曲髙標聳¶
赤松絶槩凛孤竹或如漢汲黯抗直敢掁觸又如¶
唐眞卿峻絜不受辱瞿唐灔澦堆一柱軋坤軸潰¶
城雎陽孤鉤黨林宗獨水石明邊酌蘋蓼佳處宿¶
寛作幾月程迎面峨眉緑丗道淡有味人生平爲¶
福江山無愧容草木有餘馥試劒信雄拔易簡更¶
清沃虎蛇方横道有此廉平牧相如駟馬貴長孺¶
一翁秃明河隔黄姑碧落杳飛鶩獨復即無妄多¶
<pb:KR4d0311_SBCK_005-20a>¶
識廼大畜歳晏以爲期仁亦在乎熟木末老芙蓉¶
䦨干深首蓿郵籖莫厭婁瑟僴尉淇奥¶
　　　　浮玉道士琴¶
老蟾亭午潭澄隂雄虬怒吼雌虬吟空巖納息耳¶
應心冩之以神寓之音大音激越風振林細音窈¶
眇雲起岑天機不動天和深非𧇊非成非古今博¶
山一㸃蓬萊沉¶
　　　　山中吟¶
　　　　　幽居多暇櫽括黄庭内篇賦山中吟¶
　　　　　俾善琴者𠋣操而歌之¶
蘂珠閑居&KR0006;作七言琴心三疊&KR0006;舞胎僊呼吸日¶
<pb:KR4d0311_SBCK_005-20b>¶
月下上雲烟&KR0006;囬紫抱黄入丹田一面宗泥丸六¶
府主丹元七蕤應兩扉九微徹三關明堂閟虎章¶
玄闕森龍幡素衣翠重裏朱帶緑華裙上有黄裳¶
子丹&KR0006;常在兩眉端欲求泥丸滿直湏丹元存靈¶
臺貯清明太極涵肧腪升坎降離凝正一而融三¶
五&KR0006;付之靈堅童子玉池太和官重樓十二環&KR0006;¶
蘭玕朱鳥白石源&KR0006;潺湲專閉御景而握固&KR0006;嗽¶
咽金液漑靈根胎津溢而琅英飽&KR0006;積精累氣而¶
成眞髙研恬淡&KR0006;道之園物物不干&KR0006;㤗而平身¶
披鳯衣銜虎符&KR0006;控駕三素躡飛霞而升廣寒東¶
西兩目&KR0006;𠋣天木隂隂&KR0006;泉㳙㳙一唱三歎&KR0006;玄¶
<pb:KR4d0311_SBCK_005-21a>¶
鶴下其蹁躚八景二十四眞&KR0006;吾亦不知其然而¶
然¶
　　　　損戒(二首)¶
河魨行水厎志在全其生縋綆激使怒拍浮拾彭¶
亨觸來不自制天君失和平懲忿當如山一静弭¶
百争¶
野虞雉爲媒榖榖雌召雄隂機發翳緑碎迸錦纈¶
紅耳目誘於物顛倒不有躬窒慾當如澤涵渟清¶
鏡空¶
　　　　引鏡¶
水白深還黒山黄逺自青紛然無定色何者是眞¶
<pb:KR4d0311_SBCK_005-21b>¶
形不壞只太極長存惟六經莫疑晨鏡裏黳&KR0238;換¶
星星¶
　　　　苦笋¶
臨軒解&KR0260;賜湯沐一節兩節水蒼玉氣嚴慣嘗志¶
士膽格髙厭食太官肉此君可人如西湖荷邊冰¶
簟三更鋪心知爽快不冝過柰此風月人間無¶
　　　　丁謂¶
鶴相專朝巧萬般中書位子太山安沂公冷眼旁¶
邊看機㑹來時&KR0215;脚飜¶
欽&KR0002;&KR0324;丁丁䧟&KR0002;謂之厚演演擠丁勢交利合皆¶
如此&KR0003;與金陵老子聽¶
<pb:KR4d0311_SBCK_005-22a>¶
　　　　食糟行¶
龍州石秫七斗醪百錢半升官價髙村民無分酒¶
到吻清晨荷薪争博糟得糟還家喜欲舞逺汲淡¶
煮燃松毛　餈麥餅澁難下藉此嚥送如葷臊我¶
時作守輙自愧每飯釡有羮堪轑罷官兩夏肉入¶
務食糟却如住百牢紛綸玉縷芼葱㳿晃𣻌珠滴¶
霑麻膏多從未破甑頭餾間入半折鐺中爊王𤓰¶
未甲蒿苣老芬美獨擅盤飱豪饞奴停匕朶予餕¶
一餔七八譏何饕太平無事稱意飽竹床大鼾枕¶
離騷客來闖户口尚臭錯疑&KR0013;酒醺陶陶我亦爲¶
言恰夢金&KR0093;帳厎斟羊羔¶
<pb:KR4d0311_SBCK_005-22b>¶
　　　　五月庚申夢人相指爲馬周且誦詩兩¶
　　　　句覺而足之¶
伸縮一𩀱手去來三丗身新豐驚昨夢斗酒滿懷¶
春¶
　　　　苦笋用前韻¶
林谷迎梅新雨沐和綳熟煮琅玕玉籜龍别種冨¶
風味㯶魚同科少肌肉吾廬兩山介宣湖緑隂門¶
徑楊花鋪攻苦食淡父子俱𥬇看兩孫指之無(老/人)¶
(曽/和)¶
　　　　天象¶
白氣一抹&KR0214;尤旗南斗北斗天兩垂西方熒惑耀¶
<pb:KR4d0311_SBCK_005-23a>¶
芒角&KR0004;月吐魄來食之去年天象巳可駭今年天¶
象更可疑春王正月曁三月黒氣幾度摩晨曦銅¶
盤亭亭慘且淡鐵鈸拍拍合復離沙盆貯水静照¶
影眼亂兩日讙童兒移時妖氛漸引郤赤光如血¶
鋪庭墀家無占書矒休咎但効&KR0660;婦顰𩀱眉昨朝¶
忽見邸狀報詔荅丞相辭公師首言金烏効祥瑞¶
變我愁蹙成愉怡玉堂學士天下選王治有象非¶
吾欺東淮西蜀狗䑕賊看折尺箠從頭笞¶
　　　　用虞提刑(剛簡)見&KR0009;詩韻荅之¶
有美人&KR0006;古錦官落花芳草幾慿欄紛紛丗故肱¶
三折忽忽年華指一彈詩到考槃湏熟講易於未¶
<pb:KR4d0311_SBCK_005-23b>¶
濟莫輕看門前尺雪清燈夜尚欲從公扣兩端¶
雞鳴而起一般時舜跖殊途覺與迷此理天無分¶
厚薄乃心人自眩東西柴門風雨榴花老草巷烟¶
霏燕子低玉汝有書來萬里聖賢不㤗不栖栖¶
　　　　次韻夏日¶
乍晴雲更黒頓冷日如青飽飯眞成蠧幽居又見¶
螢燈光翻露柱琴疊舞黄庭猛作逃儒去沉酣幾¶
箇醒¶
　　　　瀑布¶
白龍飛岀翠雲堆不見源頭只見來勢有盛衰惟¶
視雨聲無髙下盡成雷誰教河皷翻將落我欲陽¶
<pb:KR4d0311_SBCK_005-24a>¶
侯挽取回東陌西阡分港去豐年入眼稻花開¶
　　　　狐䑕¶
狐䑕擅一窟虎蛇行九逵不論天有眼但管地無¶
皮吏鶩肥如瓠民魚爛欲糜交征誰敢問空想素¶
&KR0093;詩¶
　　　　次韻髙蓼¶
隰葒照眼似舡䆫只欠沙頭野鴨𩀱花引穟垂丹¶
作佩葉扶節起翠爲幢婦収滋味歸羮鼎兒挹馨¶
香赴酒缸老我爲渠牽午夢白蘋風冷釣煙江¶
　　　　示諸兒¶
徂徠古君子涇渭何太明一姦衆稷契詩作竒禍¶
<pb:KR4d0311_SBCK_005-24b>¶
萌姦人擠之死旣死氣未平銳欲剖其棺謂北走¶
猶生妻子坐凍餒不斷啼號聲冨韓各分俸買田¶
活其嬰吾䟽視彼詩歴數羣公卿觸怒非一竦舉¶
朝眼瞠瞠所頼　天子聖不死五鼎烹斥歸天目¶
下石田力躬耕田少食指多讀書飢鳶鳴此身不¶
足憂憂我身後惸冨韓不常有勉哉自玉成忍貧¶
知好脩道在困亦亨¶
　　　　續夢¶
造化有眞機寒暑不停軸秋風促絡緯春雨鳴播¶
榖一氣臂屈伸萬事手翻覆得牛或貽災失馬詎¶
非福七侯梁冀誅三妹國忠族鼎貴正酣豢旁窺¶
<pb:KR4d0311_SBCK_005-25a>¶
巳魚&KR0079;自古聖賢徒不耻貧賤辱忠信以爲寳豈¶
弟而干禄但信命行藏不計得遲速㤗極必有否¶
剥爛乃爲復一理無間斷九卦要精熟夢起獨忘¶
言䆫前數叢菊¶
　　　　浄&KR0394;僧頥蒙堂¶
山下有雷頥山下出泉蒙主静山之體養正静之¶
功閑閑六䆫明寂寂萬&KR0284;空坐觀鼻端白巖花自¶
春風¶
　　　　讀漢書¶
漢衰元帝爲優游成帝荒淫更可憂論&KR0003;金華風¶
過耳山河大柄醉中休¶
<pb:KR4d0311_SBCK_005-25b>¶
　　　　六月二十八日入朱陀山寺¶
决决巖下泉翛翛竹間路破寂孤蜩吟送瞑踈鍾¶
度箇裏欲求心應生無所住¶
　　　　促織¶
一㸃光分草際螢繰車未了緯車鳴催科知要先¶
期辦風露飢腸織到明¶
水碧衫裙透骨鮮飄揺機杼夜凉邊隔林恐有人¶
聞得報縣來拘土産錢¶
　　　　荅子有¶
髙吟梁甫卧隆中眼厎駑駘不足空清白自將千¶
古月温凉不定六時風交梨火&KR0037;根苗長翠竹黄¶
<pb:KR4d0311_SBCK_005-26a>¶
花信息通樓外秋鶯強饒舌𥬇人遲却黒頭公¶
　　　　用韻荅游司直(佀)見&KR0009;¶
道在皇王帝霸間古今同是一人寰不愁垂白三¶
千丈獨喜飛黄十二閑晚桂薦花熏鼎古寒松墮¶
子茗甌斑山中風味無人㑹頼得新詩起老頑¶
　　　　龍池沙漲¶
龍徙三湫宅山飛百道洪雲車風馬去福地洞天¶
空蒼莽渾沙積﨑嶇没徑通等閑陵谷變驚倒白¶
頭翁¶
<pb:KR4d0311_SBCK_005-26b>¶
¶
平齋文集卷第五¶
