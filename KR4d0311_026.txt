# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:39.533330
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB08n0649-026平齋文集-卷二十六.
<pb:KR4d0311_SBCK_026-1a>¶
平齋文集卷第二十六¶
　啓三¶
　　　　賀鄭丞相啓¶
伏審&KR0045;廷渙號宅揆&KR0108;庸天開聖人掲大明於積¶
隂之後帝賚良弼興霖雨於乆旱之餘九鼎尊強¶
萬殊闓懌&KR0060;以慶暦之進杜正獻盡革弊端元祐¶
之相司馬公力囬正論凢其變則通通則乆本乎¶
定而静静而安　聖上始親於萬機朝家大整於¶
百度追還盛觀&KR0098;屬眞儒恭惟某官秉粹而履方¶
造博而守約黄裳文在中也道傳往聖之宗緇衣¶
敝又爲&KR0006;身繋衆賢之脉蚤勸&KR0004;潜之學蔚爲大¶
<pb:KR4d0311_SBCK_026-1b>¶
任之儲淵源養蒙羽翼出震六龍御天而萬物覩¶
依乗最先九鰲&KR0018;地而四極安扶植更力肆増隆¶
於上婘亟入賛於中樞宻勿引&KR0322;雍容&KR0024;衮避權¶
逺勢&KR0004;無冨貴之心合意運籌自契明良之㑹覆¶
金甌其乆矣登玉鉉焉遲之播一朝希闊之麻開¶
幾年壅塞之路昔妖星示變除舊之兆巳萌今瑞¶
雪應期作新之慶可卜兩全文武之憲獨斡中和¶
之機惟國事緫緫乎其方殷而民情喁喁然其更¶
切决否泰之消長在乾坤之轉旋平輕重於一舟¶
丕展濟川之略&KR0009;安危於八柱迄成支厦之功以¶
福華夷以壽社稷某霜途易蹶冰谷難春夙蒙鑒¶
<pb:KR4d0311_SBCK_026-2a>¶
賞之殊快覩延登之盛調元有道坐培上甲子之¶
休播物無垠早吐雌丙申之氣踴躍胥慶編摩&KR0154;¶
宣¶
　　　　禮部郎官謝廟堂啓¶
九年去國甘從西崦之耕一旦起家遽草南宫之¶
奏大明昭掲於積曀之後妙造潜回於沍寒之中¶
脫跡沉淪委心坱圠伏念某天姿不頴丗諦更踈¶
虎&KR0018;嵎莫敢攖徒&KR0108;直前之氣鹿走嶮何能擇了¶
無善後之謀&KR0009;懷抱於𠋣楹付光隂於面壁低徊¶
空谷展轉窮途蠻素掉頭早厭香山之老雍端拍¶
手亦嗤栗里之貧間意行而覔詩率危坐而讀易¶
<pb:KR4d0311_SBCK_026-2b>¶
忽逢隂剥遂與陽升牢落馮唐㝷青綾之故歩摧¶
頽禹錫訪瑞錦之新窠乆湮焦榖之芽頓吐寒&KR0069;¶
之熖俛仰自省生成有歸兹蓋恭遇某官道包元¶
功心契眞宰伊尹舉而不仁逺矣選衆惟公臯陶¶
歌而庶事康哉知人尤急孰觀否泰往來之運宻¶
轉乾坤闔闢之機大姦朝鋤衆雋暮拔謂鵲巢可¶
窺而鳯凰集駿骨旣市而騏驥來憐其數竒開以¶
寸進某敢不敬佩隆眷加鞭後圗白首爲郎敢嘆¶
桑榆之晚丹心報國更祈松栢之堅¶
　　　　回薛觀文啓¶
恭審陞華祕殿均逸殊庭六子之佐乾坤功成斯¶
<pb:KR4d0311_SBCK_026-3a>¶
退八還之玩日月宇定自光几几雖新巖巖維舊¶
恭惟某官吏師一代王佐兩朝問方略之丗家自¶
唐浸盛練制度之人物視漢略同三十年宻拱於¶
脩門一萬户肇開於大國𠋣成方切引去何輕野¶
梅官柳之坊路喧迎&KR0016;流水青山之屋門繫歸艎¶
兒孫出萬卷以披吟父老散千金而燕集移閶闔¶
衣冠之夢爲園林鍾皷之盟陽羡買田拍塞秧疇¶
之雨惠山試水颼飀茶竈之風誰爲公謀使有此¶
樂某猥馮容度輙犯顔行吕獻可固得罪於荆舒¶
文潞公&KR0004;何尤於質肅想見幅巾蕭散訪疇昔之¶
釣遊願言列鼎舂容享方來之𦒿艾¶
<pb:KR4d0311_SBCK_026-3b>¶
　　　　回程内翰啓¶
伏審均逸珍臺陞華穹閣人材凋落之乆　上深¶
念之天運轉移之新公嚮用矣漸所以進泰於此¶
占恭惟某官九垓隆名五嶽全氣伊川明道而後¶
獨傳正宗野處平園以來復見老作蚤從龍尾直¶
上鰲頭扶日之功未酬偃月之機已露方奪萑苻¶
之氣遽㝷花竹之盟司馬公之流水青山姑從獨¶
樂歐陽子之茅簷凉簟尚想玉堂雖出處了無累¶
於吾心然安危豈遽忘於斯丗冝膺蠖濩之眷趣¶
進凝嚴之班與造物者游益培夜氣後天下而樂¶
亟告辰猷某狂編虎&KR0161;窮卷龜殻追十年之夢寧¶
<pb:KR4d0311_SBCK_026-4a>¶
傲宰相而不敢傲翰林叨一日之逢難爲諌官而¶
猶使爲御史蒙恩莫稱請誨無從所願君子之彚¶
征庶幾吾道之浸長元祐之詔大老峩冠而來慶¶
暦之頌名臣執筆以俟卷卷有屬纚纚奚殫¶
　　　　中書舎人謝丞相啓¶
歳星之犯執法(前數夕太史奏歳星/犯中執法公果出臺)猥干憲府之¶
誅帝座之拱紫微驟玷詞垣之選觀君相之深意¶
知乾坤之厚恩&KR0060;以爲治莫重乎紀綱之張用人¶
尤患乎意嚮之轉拱辰一網君子之氣遂衰之邵¶
兩來小人之勢斯逞歴攷往鑒寜忘隱憂伏念某¶
髮種種其&KR0093;棼心怦怦乎繩直歐陽余靖列在四¶
<pb:KR4d0311_SBCK_026-4b>¶
諌毎懷聖德之詩王衍盧杞合爲一人欲著辨姦¶
之論適改弦而更始偶簮筆以居先議論不足以¶
聳鳯凰之鳴風力不足以快鷹鸇之逐第潜觀於¶
機括慮或撓於規摹景祐一不肖之來大圗搏噬¶
熈寜三舎人之作孰効鉗槌去稂莠所以養嘉禾¶
薙茅艾所以護芳草獨&KR0108;一擊衆觀四驚或疑面¶
前行路之未寛或怪䄂中彈文之太早勇爲國計¶
奚暇身謀奉帝勑而傳霹&KR0430;之符何難驅&KR0017;仗佛¶
力以運金剛之杵自可降魔雖閤門不隔於交章¶
而臺院俱成於退舎彼姦旣折此志還伸立五花¶
之塼甫軒眉於旬浹扈六飛之蹕遽蛻骨於湏&KR0119;¶
<pb:KR4d0311_SBCK_026-5a>¶
黜轉而升榮忘其辱兹蓋恭遇某官吾道砥柱斯¶
文津梁遜直諌如元齡之佐唐去副封如魏相之¶
興漢謂保合善𩔖必去敗群之羊而修明大公何¶
愛溺井之狗辨薫蕕之殊氣培杞李之深根俾京¶
尹授館以使留許詞臣遜闕以見處宣昭實意安¶
集危蹤續翻紅芍藥之吟莫知稱塞占澄碧琅玗¶
之夢終托生成銜戴輪困栞摩梗槩¶
　　　　回趙制使啓¶
恭審上思東略公請西征以文昌八座之尊緫元¶
戎十乗之重江淮増氣𨵿洛屬心恭惟某官文武¶
兼資忠孝兩盡西平父子悉如飛而如翰慶州弟¶
<pb:KR4d0311_SBCK_026-5b>¶
兄抑非彲而非虎挫狂虜於指顧之下平逆雛於¶
𥬇談之間功歸一家名震四海正佩甘泉之槖又¶
分細柳之弓㓜度却符堅於合肥風聲撼塞公瑾¶
破曹瞞於赤壁雪浪翻江中莫府之宏開外提封¶
之盡護不求一勝必出萬全東夏口西武昌規模¶
旣定北羊腸南伊闕經略何難大奏愷於前茅永¶
垂光於汗竹某搔頭白雪引睇赤雲竹樓之記猶¶
存徒懷清賞桃林之詩可作尚賀元功¶
　　　　回楊侍郎啓¶
&KR0060;以南臺執法未輸折檻之忠西掖代言遽獻斵¶
䆫之醜蒙恩超越揣分凌兢伏念某蚤坐排根乆¶
<pb:KR4d0311_SBCK_026-6a>¶
成流落窮懷不柰毎嗟煮鶴之琴老氣未衰尚愛¶
擊蛇之笏天適開於日月地偶借於風霜了無回¶
川障瀾之功僅有去莠護苗之志方&KR0108;前而抨擊¶
忽踵後以褒遷觀𧰼門深浹日之留已幸翔鸞閣¶
静半生之夢還驚取數過多揆元有自恭惟某官¶
聲諧笙磬佩襲璆璜閙裏掉頭耿耿髙時之操閑¶
邊䄂手卷卷憂丗之心念善𩔖之相扶欲頽風之¶
復起遂令渫辱亦轉光榮詩到蒼苔&KR0009;宦情之澹¶
泊帖來青李佩交好之綢繆占報斐然垂察幸甚¶
　　　　回趙婺州(必愿)謝忠定配享劄子¶
恭惟先正忠定太師周程粹學文冨精忠龍夾日¶
<pb:KR4d0311_SBCK_026-6b>¶
以飛定神噐於危疑之頃鰲&KR0018;極而立安盤石於¶
指顧之間&KR0004;罹偃月之謀終墮浮雲之計迨更聖¶
化始記功宗侑食原廟之廷圗形容臺之閣阿衡¶
格于上帝雖音跡之莫追周公𥙊于大烝迄英靈¶
之如在旂常増耀簡䇿騰芬某濫厠周行聳瞻盛¶
典知臧孫之有後冝文子之作原爾祖與享之已¶
著丹青之信斯文未䘮也更堅清白之傳賛抃良¶
深敷宣&KR0154;旣略此酬謙施之辱切丐紆詧¶
　　　　回趙制置(葵)謝忠肅賜謚劄子¶
恭惟先正忠肅太師學問以母自欺爲先踐履以¶
不逺復爲主胷吞八九雲夢浩乎無涯腹有數萬¶
<pb:KR4d0311_SBCK_026-7a>¶
甲兵用之不盡擁師千於江漢控戎索於𨵿河以¶
頗牧之籌修羊陸之政屯田之奏則營平之逺略¶
出師之表則孔明之精忠収績前茅垂休汗竹邊¶
有雲中之警上興鉅鹿之思灑寶墨以䟽恩易美¶
名而壹惠光流宇宙聲撼華夷是皆曹武穆之將¶
家范文正之儒裔克傳丗業深結帝知故能顯&KR0045;¶
於無窮于以侈大其有子某聳聆盛事倍激懦𠂻¶
方圗羾於柔緘忽首勤於珍翰執謙良過抱媿爲¶
多排紛控賀不莊仰匄台察¶
　　　　除禮部謝丞相劄子¶
某恭惟　聖上親萬幾之&KR0004;賢相宅百揆之始大¶
<pb:KR4d0311_SBCK_026-7b>¶
明昭掲公道宏開群隂見晛而雪消衆正連茹而¶
茅拔融歸皇極扶立太平某去國九年奉祠再歳¶
自謂窮途之老死不圗大造之更生抱舊直之青¶
綾趍新窠之瑞錦孰云起廢有此叨榮某官監其¶
愚而無它腸愛其懦而有立志以恤窮悼屈之念¶
爲嘘枯吹生之仁首加招徠使脫沉滯動八十親¶
之喜寛數百指之愁踴躍而興糜&KR0162;以報然念禹¶
錫十年待文昌之相始授此官温公數月趣東坡¶
之還乃居是選豈繄晩學可跂前脩伏望鈞慈憫¶
傷弓之心危察墮甑之氣索収還誤渥改轉真機¶
賙其甔石之家授以斗升之壘一飽養志三熏戴¶
<pb:KR4d0311_SBCK_026-8a>¶
恩謹此控謝併布其𠂻仰祈鈞察¶
　　　　荅呉緫卿劄子¶
某九年擯去玄都之樹已空一日喚回少林之壁¶
忽倒&KR0002;有相者夫豈偶然某官功名鼎盛之秋意¶
氣相期之素謂荃蕙化爲茅乆矣尚復何言而桃¶
李自成蹊有之不湏多慮毎對酒而憶太白必褁¶
飯而問子桑更加牙頰之春欲起頭顱之暮昔耕¶
今穫彼竭此盈&KR0060;自攷其平生曽不滿乎一𥬇方¶
趍郎舎忽&KR0013;郵籖論復如前固待以唐質肅之舉¶
節難保晚正恐如韓忠獻之言𠋣湏公歸共論此¶
事伏丐丙照¶
<pb:KR4d0311_SBCK_026-8b>¶
　　　　荅葉子真劄子¶
某九年坐廢翟公之門欲冰一旦謂來馮唐之首¶
巳雪方群振鷺忽㸃棲烏作之髀肉乆消之餘置¶
諸夢想不到之地莫知稱塞第劇凌兢足下氣雲¶
升而川増文水湧而山出念甞交訊知可論心方¶
從九芙蓉之游特貽百車渠之帖首勸之以劉元¶
城范希文奏䟽継戒之以王彦霖朱光庭䇿題推¶
車惟主於行乗舟毋偏其重卷卷一意纚纚千言¶
期頽風之復興使懦志之有立把玩不巳感藏可¶
知此去凢可以警䇿其不逮毋惜陸續¶
平齋文集卷第二十六¶
