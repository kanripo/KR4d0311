# -*- mode: mandoku-view -*-
#+TITLE: 平齋集
#+DATE: 2015-09-23 10:24:31
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 16



<pb:KR4d0311_WYG_016-1a>
欽定四庫全書
　平齋集巻十六　　　　　宋　洪咨䕫　撰
　　外制
　　　國子司業張虙除祭酒仍兼侍講制
勑具官某賢必希乎聖士必希乎賢朕欲新美天下之
士親擇老成有賢望者為國子師士非幸與爾淵乎海
濵之老也見幾而早遯覧徳而肯來俾参師氏詔媺於
虎門望其容則易直子諒之心生聼其詞則淵泉溥博
<pb:KR4d0311_WYG_016-1b>
之義見而况摳衣問業於函丈之間者兹用進之大司
成以專六徳之教師道立而善人多豐芑所以為數世
之仁朕其庶幾乎可
　　　樞宻檢詳袁肅除右司即中兼權樞宻副都承
　　　　㫖制
勑具官某朕更張萬化首命一相筦文武之柄宰掾以
賛政理樞掾以参訏謨非深識厲精求治之意不在此
選爾學得其傳而邃於知氣集以義而勇於行端笏立
<pb:KR4d0311_WYG_016-2a>
朝論議閎偉朕知其可大受也挈宏綱於省闥𨗳宻㫖
於殿陛肆兼命爾維時股肱大臣内欲為朕修天保以
上之治爾彌縫之外欲為朕舉采薇以下之治爾佐佑
之往欽哉可
　　　右司即中袁肅除太府少卿兼知臨安府制
勑具官某惟前寕人得名法從濬正大之源以養君徳
折姦邪之氣以興人心學無不該用有未盡求諸一庭
詩禮之彦為我四方岳牧之資爾講貫有源業履甚度
<pb:KR4d0311_WYG_016-2b>
盤根利器奏民庸而獨髙熟路輕車聳朝望以更偉肆
簡都曹之最進参列寺之華典吾神臯資乃儒術俗久
壞而周南之化未浃政積弛而商邑之治未張澄精神
於百為妙機括於一轉廸若攷詩書之訓宣朕躬道徳
之行民情咸熈國勢自重此非趙張三王所能知也往
遠乃猷用對予渥可
　　　大理少卿李鳴復除大理卿制
勑具官某朕近觀勑令所編類舊典我孝祖宸筆逐事
<pb:KR4d0311_WYG_016-3a>
㸃勘増修刪改曲當情法於恤刑之條尤加詳焉企慕
不已因親札以示輕用徒刑之戒廷尉天下平可不遴
擇爾表於西州儀於王朝心夷氣和藹然君子長者之
風廼者俘纍之獄咨爾聴之簡稽得情弊成以宥而朕
好生之徳被於貉𨽻達於窮髪之北良用嘉欵晉躋九
列帥屬棘庭使四方司政典獄咸知朕欽恤之意念之
哉刑期無刑以長我王國可
　　　吏部即中趙彦悈除大理少卿制
<pb:KR4d0311_WYG_016-3b>
勑具官某朕近觀勑令所編類舊典我孝祖宸筆逐事
㸃勘増修刪改曲當情法於恤刑之條尤加詳焉孰復
企慕因親札以示輕用徒刑之戒廷尉天下平可不遴
擇爾講學之粹操履之茂摽的於公族而吏治更髙司
臬江左讞奏平允一道無寃民入為望即進参列棘四
方司政典獄於爾乎則焉刑期無刑以長我王國可
　　　國子博士李大同除祕書丞仍兼崇政殿説書
　　　　制
<pb:KR4d0311_WYG_016-4a>
勅具官某斯文在天地間前乎管百世之既往後乎鑰
百世之方來非諸儒誰屬爾以經明行修都倫魁之望
詩所謂如金如錫如圭如璧者也列在書帷据今訂古
以沃朕心具有師法朕甚嘉之繇博士進丞中祕仍懋
金華之業盖將閎其中而肆其外用昌斯文豈特以鎮
吾群玉之府可
　　　著作佐即蔣重珎除著作郎仍兼崇政殿説書
　　　　制
<pb:KR4d0311_WYG_016-4b>
朕甚嘉之繇佐譔進領著廷(餘同前/)
　　　校書即黄朴除著作佐即仍兼崇政殿說書
朕甚嘉之進繇典校佐譔祕廷(餘同前/)
　　　太常博士徐清叟太學博士葉味道並除祕書
　　　　即仍兼崇政殿説書制
爾以經明行修茂名家之傳(徐/)
爾以經明行修都儒林之望(葉/)
朕甚嘉之繇博士進典中祕(餘並同前/)
<pb:KR4d0311_WYG_016-5a>
　　　秘書丞彭方除著作佐郎兼權侍左郎官制
勑具官某斯文在天地間前乎管百世之既往後乎鑰
百世之方來非諸儒誰屬爾以經明行修都儒林之望
詩所謂如金如錫如圭如璧者也丞於祕邱攝組畫省
銓綜餘隟盡讀未見之書韜涵日富進之佐著蓋將閎
其中而肆其外用昌斯文豈特為時佳吏部哉可
　　　秘書郎張洽除著作佐郎制
入典中秘讀未見書(餘同彭/方制)
<pb:KR4d0311_WYG_016-5b>
　　　敷文閣學士通奉大夫程珌該慶典轉正議大
　　　　夫制
勑奉壽巵於長樂方深追慕之悲通禁籍於甘泉尚共
榮懷之慶有嘉宿德何愛崇階具官某學邃而識融履
純而養厚濟時谹議五霙六莖之和華國髙文四璉八
簋之古自玉堂之引去毎宣室之興思胡扼虎關尚閑
駒谷復非遽復已萌於碩果之餘暌不終暌必合於遇
雨之後首進班於穹閣仍賦廩於珎臺在爾初無慕爵
<pb:KR4d0311_WYG_016-6a>
之心惟朕盖有懋官之典肆加蕃錫庸侈殊私施㦸方
新寕鬰起家之望佩囊惟舊毋忘存闕之忠可
　　　著作郎權司封郎官吳泳除軍器少監兼直舍
　　　　人院制
勑具官某朕親攬萬幾總飭百度與士大夫洒濯激昂
以追元祐思得軾轍掌我書命興起人心於播吿之下
爾操行純茂文思汗瀾本之詩書暢之莊騷太史體宜
演誥朕有戎監職優務省往服少事雍容討論推厲精
<pb:KR4d0311_WYG_016-6b>
更始之意著之訓辭渾厚森嚴與越棘大弓同其古斯
無愧江漢之靈矣論駮以扶國是朕又於此觀爾之風
力可
　　　禮部郎官兼學士院權直趙汝談除秘書少監
　　　　兼權直學士院制
勑具官某中興百餘年公族之直禁林惟淳熈間彦中
一人爾識度純明風槩凝遠杜門著書尚友千古皎皎
白駒之在空谷也泰道宏開勉為朕起南宮北扉文簡
<pb:KR4d0311_WYG_016-7a>
而有法進参木天之峻仍直丹地之嚴選妙擢殊前後
間見爾其推朕厲精更始之意著之訓辭使四方萬里
咸曰大哉王言一哉王¶心是為稱職可
　　　太府少卿何炳除司農卿制
勑¶具官某文帝<md:KR4d0311_SBCK_030-22b>¶一形<md:KR4d0311_SBCK_030-24b>¶錢榖出入之問貫朽粟腐其效立
見朕於國計登耗念之熟矣而大農經費常患於不贍
何也爾性行純固材諝通明蚤㳺刅而有餘晚韜光而
更宻入参治藏之府曽幾何日能聲著聞進長九扈將
<pb:KR4d0311_WYG_016-7b>
以裕吾國也孰漏當窒孰蠧當除孰冗當節公爾忘私
毋憚叢劇庸稱予厲精政事之意可
　　　金淵李榘並除太學博士制
勑具官某等科舉之學非所以淑士也必義理性命之
學明則多善士化更而新師選可不重乎爾抱負閎講
貫熟製錦劇邑弦歌藹聞可以為成均師矣敷暢奥義
薰陶善性使諸生人人有舞雩詠歸之樂則吾與㸃也
可
<pb:KR4d0311_WYG_016-8a>
　　　太學博士葉應輔除國子博士仍兼景獻太子
　　　　府教授制
勑具官某模範賢關惠訓宗邸能茂明所學可以為胄
子師矣(餘同上/)
　　　奉議郎袁立儒餫賞轉一官制
勑具官某間者均光襄房之役靡勞不酬爾才良氣雋
優於邊畫督餫以濟軍事不憚鞅掌禦侮制冦與有勞焉
朕方信賞以勸事功進官一列其懋承之保障最聞俟
<pb:KR4d0311_WYG_016-8b>
有優擢可
　　　全子材除淮西安撫副使兼知廬州兼計度轉
　　　　運副使制
勑具官某朕夢想東都廼眷西顧若昔濡須之築芍陂
之屯郾城之士飽馬騰淝水之風聲鶴唳欲追往躅宅
牧良難爾彊入而忠果達且武荆襄淮海倍著賢勞入
搴朝列之華出鎮邊維之重四履綏靖三軍激昂令行
陳潁之間氣薄潼藍之表朕嘉爾勇於徇國就畀帥旄
<pb:KR4d0311_WYG_016-9a>
仍總飛輓用䆒多多益辦之韞惟和戰之議論不齊守
禦之規模一定必量敵而進慮勝而㑹必臨事而懼好
謀而成能圖萬全何往不濟尚勉之哉可
　　　贈寳文閣學士楊邁特贈龍圖閣學士制
勑朕慨念漢宣入承大綂博陸侯之定策方共致於中
興澓中翁之受詩胡獨成於長往宻勿麟儀之舊凄凉
馬鬛之新睠懷若存褒贈宜厚具官某抱古邃學事予
初潛反覆發明盡詩書禮樂之奥從容規切必仁義道
<pb:KR4d0311_WYG_016-9b>
德之言每尊所聞務藏諸用既授五龍而夾日忽比列
星而騎箕雜佩贈之莫䆒仔肩之益一鑑亡矣可勝殄
瘁之悲雖䘏典之有加尚徽章之未稱峻陟淵圖之序
丕増泉壤之光易文子之名死宜不朽録叔敖之後生
與俱榮尚其營䰟服我休寵可
　　　黃壯猷何處信課最各轉一官制
勑具官某綜覈名實而信必其賞罰親政之急務也爾
守(何處/信貳)輔藩有美政且能濬𨗳利源坯窒蠧穴版部課
<pb:KR4d0311_WYG_016-10a>
賦入以最聞増秩賞能庸示予信其益厲精白以承可
　　　右正言王遂除殿中侍御史制
勑具官某朕始親萬幾首得一士置在明目張膽之地
蔚有正色敢言之風神鼎鑄而魑魅莫逢干將淬而犀
兕亦㫁善類吐氣貪夫革心察之既稔所安用之不厭
其速甫躋諫列亟副臺端純仁之内出姓名蓋非輕授
趙抃之不避權倖抑所優為朕方虛已以受人爾亦得
時而行道難逢者風雲之胥㑹易失者日月之如流萬
<pb:KR4d0311_WYG_016-10b>
古在前億世在後毋替精白承休之節用為汗青傳遠
之圖可
　　　吏部郎中兼右司李宗勉除監察御史制
勑具官某蓋聞淫朋去然後可以榖正人側媚屏然後
可以用吉士天運之往來消長此其機與爾和而趨於
中大而麗於正日用力於明善之學如恐不及洊奉郡
最入儀郎省素絲一節未嘗以爵禄入於心諸大夫國
人皆信其為賢也朕方謹憸人充耳目之戒儀圖可御
<pb:KR4d0311_WYG_016-11a>
史者莫如汝宜在易一隂不能勝五陽則決之於夬五
陽不可忽一隂則柅之於遇潛觀機括而制其㣲天下
可常泰也爾亦有辭於永世可
　　　大理卿李鳴復除侍御史制
勑具官某朕稽家法之相傳睠臺綱之特重仁廟思得
忠厚淳誠之士裕陵務革澆浮薄惡之風盖心直正則
無詭隨議論平則不沽&KR0557;欲維吾國宜表若人爾秉心
澹夷藴識精粹良吏之譽溢於外服吉士之稱著於中
<pb:KR4d0311_WYG_016-11b>
朝甫陞卿月之華趣應法星之象維昔田錫暨於何郯
莫非西土之英列在南床之選幾年無此一旦得之春
秋之盡而不汚大關榮辱洪範之㑹其有極一洗黨偏
百辟咸慕乎君子之中四方聳聞乎仁者之勇繄予所
屬惟爾其承可
　　　秘書丞兼崇政殿説書李大同除右正言兼侍
　　　　講制
勑具官某師氏詔媺保氏諫惡皆有道之士為之朕厲
<pb:KR4d0311_WYG_016-12a>
精求治之初増置經筵官相與講明五三六經之道以
養其源諸儒序進襜如翼如爾於其間鬚眉皓白氣肅
而辭莊淵乎其似道也朕退而自喜曰得一佳諫官矣
擢寘騎省仍侍氊厦逆耳沃心朕於爾乎嘉頼官守一
時之臧否言責萬世之榮辱毋憚嬰鱗有懐不盡然軔
輪折檻特救過於已著望儀刑而意消不聞亦式不諫
亦入庶其置朕於無過之地乎可
　　　吕殊除太學録制
<pb:KR4d0311_WYG_016-12b>
爾金玉其度而不茍售可以為成均師矣(餘同金/淵李榘)
　　　大宗正丞蔡範除户部郎中淮西總領制
勑具官某三表五餌不如晁錯實塞之策破𦍑强弩不
如充國留田之奏綏禦皆不可廢夫守也爾名儒之胄
良吏之表亷静有立不為茍同宜出入省闥以緝庶務
中原事機方集必事力之裕乃克濟庸輟爾以尚書郎
給餉道往哉守淮所以蔽江而控河士飽而歌馬騰於
槽淮西之成雋功以此出納有經而無壅利取予有權
<pb:KR4d0311_WYG_016-13a>
而無近名足食足兵爾盖優為之寓攻於守而不株其
守盍以方畧上可
　　　歸順人李義承節郎張瑀李德魏珏保義郎制
勑具官某討叛以誼懷服以仁殱渠貸脅歸斯受之爾
能革心奚愛勇爵祗戴寛恩勉圖報效可
　　　歸順人同鼎武翼郎王聞顯武翼大夫呼延實
　　　　來伯友修武郎制
勑具官某國家推天覆之仁舍逆取順豈以南北為間
<pb:KR4d0311_WYG_016-13b>
爾等執覊絏以事異姓途窮力屈束身歸命朕不汝棄
也易畀武級之勞毋亡忠力之報可
　　　廣州觀察推官魏國良殁於王事贈通直郎制
勑具官某嶺甿不靖爾挺身往諭恩信亦既勤止得疾
於行齎志以殁録勞進秩尚慰九泉可
　　　淮西路鈐范用吉授髙州刺史節制京西北路
　　　　軍馬制
勑具官某昔年餘燼中原為墟關河方徯於來蘓陳潁
<pb:KR4d0311_WYG_016-14a>
首歸於疆理上功莫府謂爾有勞亟陞遥刺之華仍揔
進屯之重祗承休渥益勵忠勤可
　　　江陵府副都綂孟珙特轉武經郎制
勑具官某方城為城漢水為池天險也制閫設險加嚴
峙芻榦具畚臿濬深培髙屹然金湯之固第勞來上爾
實程督進秩二等用勸事功可
　
　
<pb:KR4d0311_WYG_016-14b>
　
　
　
　
　
　
　
　平齋集巻十六
