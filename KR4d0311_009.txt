# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:38.683590
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB08n0649-009平齋文集-卷九.
<pb:KR4d0311_SBCK_009-1a>¶
平齋文集卷第九¶
　　記¶
　　　　饒州州學新田記¶
弁峯葉公司臬江左之明年某來庀楚泮一夕漏¶
過午曵屣脩廊齋廬燈半明滅聞有扣庭竹而歌¶
曰月連姢&KR0006;露垂木蘭厭浥&KR0006;蟬飲之朶頥&KR0006;疇¶
屬饜不如東湖洋洋&KR0006;可樂飢又歌曰露函月&KR0006;¶
相輝鶴鳴九臯&KR0006;止復飛屋漏&KR0006;尚不愧羗三月¶
不肉&KR0006;吾亦肥其思深而不迫其音悄而不怨甚¶
異之明發謁臺下爲公誦所聞公&KR0015;謂予得無與¶
廣文飯俱不足耶因問歳入之目予謝不與知獨¶
<pb:KR4d0311_SBCK_009-1b>¶
數慶暦元祐以來幾豐碑以對而終以罪歳公又¶
太息㞐亡幾以番水下郷在官之田歸于學最五¶
頃有竒山稱是僦廬數十楹已而攝郡組且還續¶
食之布意尤未艾也夫教與刑同出而異用出教¶
則入刑皆以約人心歸諸譱公亭刑一道聽訟以¶
平鎮俗以静格姦&KR0064;以誠惻然念民力之窮而甘¶
苦同之民隱然恃爲太山而心不揺簿書期㑹時¶
方&KR1123;午獨汲汲學官之是崇壽名教之命脉扶風¶
俗之元氣其深識輕重緩急之權度者歟饒學居¶
臺府鼎峙之地刺史二千石士皆能皂白之毎爲¶
予言三山李公珏握憲節時威名凛乎動人康山¶
<pb:KR4d0311_SBCK_009-2a>¶
膏&KR0254;十頃舉以加惠于學視疇昔始廢告朔之禮¶
而&KR1025;吾所有以肥&KR0142;者賢否何如也今李公平反¶
西道與公實共長江聲明風采彪丙交映詩曰矯¶
矯虎臣在泮獻馘江右以是期李公淑問如臯陶¶
在泮獻囚江左以是頌葉公公名簣字景山嘗任¶
太府少卿今直寶謨閣嘉定三年四月朔旦洪某¶
記¶
　　　　重築采芹堤記¶
城東數百武爲泮宫貢士之闈冷官之廬附庸而¶
翼之督軍湖匯其右貫湖爲堤徑于學湖裂爲東¶
西西湖在堤北&KR0029;山瀦水植以蓮菱隄無風濤撼¶
<pb:KR4d0311_SBCK_009-2b>¶
觸故不壞東湖在其南瞰湖有亭曰采芹夷曠虚¶
明莎蕪彌望潦水時至挾風鏖岸拍拍作聲不少¶
息日朘月圯闊不能半㝷歳大比縣編竹貯土&KR0024;¶
葺以苟目前事巳輙頽析如是婁矣余來分教毎¶
出擇地而履或夜㑹風&KR0040;寸跬不前毛髮磔立因¶
念士與民同出是塗可拱睨不問命絫石爲趾毎¶
五尺揵以石笋東爲層六西益一開級道以便下¶
上者三覆石甃以草墼根盤結不可動鱗次而上¶
以殺水勢廣十有七尺崇十有五尺脩一千二百¶
尺植楊護其趾且爲舉子繫纜地烏桕合抱垂䕃¶
下接景益深秀作門于西扁以泮水役始於去年¶
<pb:KR4d0311_SBCK_009-3a>¶
十月甲子訖二月壬戍凢靡錢二百萬嗟夫物之¶
成壞也有時時之難易也有數堤昉於文正范公¶
再築於元祐之庚午余之増築又適當庚午之冬¶
周兩甲子所成僅爾謂之非數可乎更兩甲子陵¶
耶谷耶嘉定四年春社前五日錢塘洪某記¶
　　　　東圃記¶
余旣結樓&KR0351;西偏以受兩湖之勝東偏有隟地數¶
百歩畦&KR0188;灌莽争長遂規以爲圃買梅數十本手¶
自扶植少長有序寒香冷蘂緑隂青子人所共愛¶
秋後木葉脫盡&KR0002;枯不枯欲蕾未蕾更自佳耳梅¶
有君子之德臭味同者必愛之或不好事析之不¶
<pb:KR4d0311_SBCK_009-3b>¶
中薪斵之不中桷亦足自壽旁種竹數十箇忍者¶
&KR0439;饞者揠懼其不能與梅俱乆梅下薔&KR0340;整整就¶
列可編以爲屏萱菊成&KR2674;隱映陸續水仙芍藥必¶
火于秋分培其根使豐碩乃能多華金沙酴醿上¶
䕃惡木援昌條而升之萎蕤下飾庶幾惡者亦轉¶
而良因窪䟽沼輦淖毓蓮隨種即葩菂殊快人意¶
乆不&KR0040;則躬抱甕之勞壇有新安牡丹方苞湏籠¶
護以防鵲啅有庶蘖則搔去母使分正氣巖桂&KR0004;¶
移更數年乃盛小松髙不能㝷丈又當期之百餘¶
年後桃杏之繁葵榴之&KR0233;海棠之姝麗風日佳時¶
&KR0002;有矜色特未知松桂肯之否築亭其中表以百¶
<pb:KR4d0311_SBCK_009-4a>¶
花頭上獨主梅而言者春秋書盟㑹之例也客&KR0015;¶
余名亭有舉子習氣余夜夢游&KR0163;屋觀榜帖則躍¶
然以喜習氣未除安敢諱異時士友藏脩之暇婆¶
娑梅隂采華摭實必有能爲我誦角弓之詩者嘉¶
定壬申仲春望日記¶
　　　　楊州重修城壕記¶
廣陵&KR0018;淮挾海前頫大江槃槃爲一都㑹古蕪城¶
昉吴王濞而拓於隋俯仰千古岸移谷遷坡陀濔¶
迆隱起蒼莽間後周顯德中韓令坤相攸東南陬¶
别城以亢治所周二十里一百五十歩崇二十六¶
尺是爲今州城　國朝盛時南轅北輈走集旁午¶
<pb:KR4d0311_SBCK_009-4b>¶
如奠枕堂皇無所事乎金湯之險六飛南駐郡爲¶
北門重鎮形勢控帶繕防日嚴培庳葺陋萬雉鬰¶
起矗如長雲望不可極而壕河堙陿日甚稍不雨¶
則褰裳可渉嘉定甲戍春金部郎崔公出鎮是&KR0022;¶
厥&KR0004;視事登陴臨眺進父老而問故謂役費夥繁¶
民壤綺錯且城東髙卬平衍虜嘗頓兵浚下増髙¶
守禦非冝坐是噤不敢輕議公&KR0099;然念天下事患¶
不爲耳度逺近凖髙下程廣狹量淺深圗成而鎮¶
江都統馮榯實來聮請于朝㝷報可屬時晏清弓¶
䩨矢箙戍兵湏暇售力相先植表作旗萬臿競&KR0108;¶
行行伍伍一無敢譁單車廵勞犒給有度蒐簡勤¶
<pb:KR4d0311_SBCK_009-5a>¶
惰勸懲有章日出而作未昳戒休嘯篁坎皷歸營¶
驩動其施功自東徂西而終於南因地相冝河面¶
闊至十有六丈厎殺其半深五分廣之一環繚三¶
千五百四十一丈壕外餘三丈護以旱溝又外三¶
丈封積土以限淋淤又展地七丈以受土使與危¶
堞不相陵民地眡歳入庚其直事已俾復作業城¶
五門爲月河緫百十七丈而南爲裏河又八十七¶
丈呀然而淵沛然而川波光柳隂下上交映實墉¶
實壑深與髙稱賈航餫艘並㠶疾馳萬目驚盱前¶
所未暏西北曰堡寨城周九里十六歩相去餘二¶
里屬以夾城勢如蜂腰地所必守左右尤淺隘濬¶
<pb:KR4d0311_SBCK_009-5b>¶
之槩如州城壕以丈計者七百三十有一且甓女¶
墻以壯其勢郡&KR0029;三塘爲固有邊遽則䟽陳公句¶
城塘水灌州城壕支河引水入九曲池合雷塘水¶
灌西城壕公先是封築閘柵斥大隄岸潴水益漭¶
&KR0222;兩壕告功試決而注之水僅落數寸而河流四¶
溢矣經始于八年八月訖于九年九月工一百一¶
十五萬四百二十五費　朝家緍錢三十四萬八¶
千七百五十六米石二萬一千八百四十七州家¶
激犒爲緍錢五萬一千六百市河貫城即古䢴溝¶
南距北五里六十歩外壕旣深水勢趍下市河涸¶
不可舟就加深廣三分廣一新輿梁五又費緍錢¶
<pb:KR4d0311_SBCK_009-6a>¶
四萬有竒公以正大學問發爲政事所至聲迹章¶
灼擊楫東來恩信孚浹軍民歸命恃爲長城識者¶
以經濟事業望之斯役特細耳客謂孱虜垂亡機¶
㑹方集何規規守是爲公曰不然古人設險如弈¶
棋置子雖踈取勢欲廣楊爲根本要地控海沂而¶
引汴泗取勢爲獨多吾試與子馮髙而望中原故¶
壤一目千里強本折衝顧不在兹乎客領之去是¶
役也參議陳師文機冝何處禮提督通判髙惟月¶
鈐轄劉諶節度推官鮑克正受給統制孟顯仁緫¶
轄統制王明元眞統領韓亮王孝忠張健李進李¶
琮莊安國夏榮部役敢勇精銳武鋒神勇左軍強¶
<pb:KR4d0311_SBCK_009-6b>¶
勇鎮淮則其役兵也公名與之字正子南海人¶
　　　　利州通判㕔記¶
上更化十有三年南海崔公以名灋從出殿成都¶
柬其屬得宣城孫君&KR0002;&KR0041;正叔爲成都宰與俱西¶
明年公盡護全蜀闢幕府于劔外緝忠裒益正叔¶
參焉又明年辟通判利州利以寧武冠其軍介梁¶
益拓表撑裏自昔號重鎮中興後臺閫鼎立又重¶
郡太守印綰以部刺史丞貳非它郡比也舊有廨¶
郡治東歳庚辰合爲大行臺郡治麗于漕郡丞倀¶
倀無與歸濡需而游寠藪而泊吾腹果矣它不暇¶
問正叔以爲大愧一日過南門綿谷故驛掖仆碑¶
<pb:KR4d0311_SBCK_009-7a>¶
摩桫讀之皇祐中規置也秦蜀同軌利當孔道故¶
崇大其館以贏客使其後郡將兵鈐迭嘗匽薄近¶
復&KR0117;爲四五以廬僑士叢猥族紛左陊右壓庭下¶
老木數章突兀輪囷猶有百年文獻在正叔喜曰¶
可矣退而咨諸長長曰可哉翼衡以從張故以新¶
迪晦以明堂序有嚴官府具體旣表舊扁諸大夫¶
相與落之三邊無塵野無遺秉可信眉一釂矣書¶
來屬余以記余謂天壤間孰非傳舎閱人之地况¶
毀室於鴞取巢於鵲抑有甚不獲巳者未足爲正¶
叔書也憶疇昔過正叔抵掌劇談丗故節節中窽¶
郤其言利者怨之殖也名者忌之的也忿與慾損¶
<pb:KR4d0311_SBCK_009-7b>¶
摩桫讀之皇祐中規置也秦蜀同軌利當孔道故¶
崇大其館以贏客使其後郡將兵鈐迭嘗匽薄近¶
復&KR0117;爲四五以廬僑士叢猥族紛左陊右壓庭下¶
老木數章突兀輪囷猶有百年文獻在正叔喜曰¶
可矣退而咨諸長長曰可哉翼衡以從張故以新¶
迪晦以明堂序有嚴官府具體旣表舊扁諸大夫¶
相與落之三邊無塵野無遺秉可信眉一釂矣書¶
來屬余以記余謂天壤間孰非傳舎閱人之地况¶
毀室於鴞取巢於鵲抑有甚不獲巳者未足爲正¶
叔書也憶疇昔過正叔抵掌劇談丗故節節中窽¶
郤其言利者怨之殖也名者忌之的也忿與慾損¶
<pb:KR4d0311_SBCK_009-8a>¶
之&KR0068;也氣壹動志者壯之蹶而得者老之蝕也天¶
下所謂磨之不磷灼之不焦震之不碎者惟一誠¶
實而巳身不行道不行於妻子苟誠其身則可以¶
順乎親信乎朋友而獲乎上眞者不可矯昭者不¶
可匿也余聞而&KR0357;然向知正叔之老於才今知正¶
叔之老於學故書嘉定十六年六月朔洪某記¶
　　　　清約堂記¶
參天地而立者人包天地而運者心同是心也而¶
有人心道心之别道心性之存也人心情之動也¶
情動而百欲生故危之危而難安未至於亡也故¶
猶可及反反則危者平矣顔之復曽之省反身之¶
<pb:KR4d0311_SBCK_009-8b>¶
謂也然省在復先能省而後能復顔子有不善未¶
嘗不知知之未嘗復行隨省而復也曽子則用力¶
於省者顔色之正容貌之動辭氣之出戰兢&KR0357;厲¶
警察精宻無一息之間斷而夫子之道竟以是得¶
三省之積一貫之入歟晉人張君承祖伯脩學博¶
而材偉氣明而膽壯舉天下禍福利害莫能壓之¶
試劇成都期年政成作堂以休扁以清約殆老於¶
丗故落其華而取實將以是志所省乎夫養心莫¶
善於寡欲其爲人也寡欲雖有不存焉者寡矣其¶
爲人也多欲雖有存焉者寡矣此心具清明之全¶
體人欲一萌清明隨蝕去其所以蝕清明者而清¶
<pb:KR4d0311_SBCK_009-9a>¶
明還則本然之心得矣故天下之損莫大於欲人¶
心之所當損亦莫急於欲邑大夫公餘退食燕坐¶
深省曰夜氣之存其不爲旦晝汨乎雞鳴而起其¶
於利與善之間巳辨乎宫室之美妻妾之奉所識¶
窮乏之得我其不爲之動乎口之於味耳之於聲¶
目之於色四體之於安逸其知有命而委順乎内¶
以敬而直外以義而方敬義充塞於内外物慾無¶
自而入則民&KR0013;學道之澤矣董㓜宰不足進也詩¶
云蒹葭蒼蒼白露爲霜所謂伊人在水一方西郷¶
舉酒爲伯脩賦之寶慶&KR0004;元八月旦日古潜洪某¶
記¶
<pb:KR4d0311_SBCK_009-9b>¶
　　　　洞霄宮施田記¶
洞霄距　行闕三舎而近翠華臨幸舊德典領廷¶
緌寺貂禜禱旁午望出璇臺珍館之右星冠羽衣¶
來游來處常不翅數百千指九霞八景晴霏濕翠¶
朝攬夕挹充然有得而主其徒者毎皇皇懼無鞅¶
數衆之弗克澹唐中葉嘗賜觀庄田一所國&KR0004;錢¶
氏籍以歸有司祥符中賜仁和田十有五頃除其¶
租政和中易賜膏田千畒逮紹興刱通明殿于宫¶
之東偏又歳有常餼以給齋&KR0021;　列聖涵育之恩¶
至矣賜田中更多故僅存磽瘠歳入不足支數月¶
都監宫事龔大明語其徒王思明王大年前是住¶
<pb:KR4d0311_SBCK_009-10a>¶
山潘君三華尚能斥槖裝買曹橋田以繼粟吾徒¶
可坐睨寛郷上腴大家腐陳丐彼有餘輔吾不足¶
庶幾我疇我耕我&KR0067;我積以&KR0073;我後之人怡聲勸¶
相堅力經度其志卒以酬畏壘旣攘姑射且熟皷¶
腹升平稽首萬壽欲與是山相爲無窮來諗予爲¶
記夫道行乎天地之間日用飲食何者非道先王¶
以是生養天下一夫授田百畒于耜築&KR0163;有其時¶
紏笠趙鎛有其具堅好頴栗舂揄釋烝有其成墻¶
屋有桑疆畎有果蓏柵有雞豚沼有魚鱉身勤於¶
所養心安於所止一毫無待於人此王道所以爲¶
盛也丗降道裂始有食非其力者浮屠氏幻而辯¶
<pb:KR4d0311_SBCK_009-10b>¶
能撼人以禍福塍陌綺錯鉢巾雲趍所至皆是而¶
爲老氏之學者大氐以清浄無爲爲宗湏於人者¶
狹故其廬聚不能十佛之一雖名山藏室大洞殊¶
庭號稱海内之望亦往往㣲常産以自殖其教然¶
也於其教清浄無爲之中而能謀長以殖其衆可¶
不謂難乎雖然樂與餌過客止道澹乎其無味視¶
之不可見聽之不可聞而用之不可旣爾師之&KR0003;¶
然也繼今不以口體爲心害冝有進乎澹而無味¶
者余家天目之陽去天柱爲近間當分半席叩之¶
施者生有祈死有薦其姓氏畒石附見碑隂云¶
　　　　於潜丞&KR0441;續題名記¶
<pb:KR4d0311_SBCK_009-11a>¶
吴門葉君&KR0622;丞吾潜諸臺交薦其材垂滿過余以¶
題名更端屬之記且曰官無&KR0763;崇職無簡繁事無¶
易難惟敬則行居是官而罔其思非敬也居是官¶
而出其思亦非敬也上不侵官以僣下不怠官以¶
曠心止於事靡他其&KR0244;如農有畔行無越思其斯¶
爲執事敬乎&KR0622;不佞何足以及此惟是常平義倉¶
之賦受丁口力役之簡稽曁上官所以奔走使令¶
之悉惟謹土膏脉&KR0108;凍解泉動出入阡陌程督坊¶
瀦日與臺笠襏襫相爾汝過此不問也有堂述六¶
面山而俯沼嘉卉美竹參伍布列暇時玩游鱗之¶
溶曵聽幽吭之啁哳弄柔芳而坐宻䕃以休其心¶
<pb:KR4d0311_SBCK_009-11b>¶
&KR0018;丞不&KR0018;丞不敢知也余愛其言知敬於職業因¶
筆而&KR0140;之石且告來者¶
　　　　奚疑堂記(爲楊尚書/汝明作)¶
太極運而隂陽生隂陽分而剛柔斷人具隂陽剛¶
柔之體而性太極者也氣禀則有不齊得陽剛之¶
粹者爲正直爲平易爲静定爲勇决得隂柔之偏¶
者爲便曲爲險躁爲多愛爲不果自昔聖賢所以¶
擇精而守一與道俱出與義俱入進不㤗驕退不¶
吝屈動以天而不牽於物剛實爲之夫剛者疑之¶
斧慾者疑之蘖慾則不能剛矣剛而無慾然後能¶
知天知天之所以命我者不容毫忽人力於其間¶
<pb:KR4d0311_SBCK_009-12a>¶
則能安乎天凢利害禍福榮辱得䘮錯立乎吾前¶
不將不迎不掣不撓躍如脫矢&KR1154;如奏刀沛如决¶
千仭之隄而赴平川疑何有哉今寶章閣學士瀘¶
南帥尚書公表和而裏也剛其立朝不沽激以爲¶
異亦不媕阿以爲同惟時之中締知茂陵&KR0338;&KR0338;枋¶
用一日幡然請蜀麾而去築堂家山顯爽靚深志¶
將老焉間斯燕斯謂歸去來一詞指在末章先君¶
嘗欲以奚疑扁所居未暇也遂名之易之遯曰肥¶
遯無不利無所疑也見於上九之剛坤之六二不¶
疑其所行則動而剛也有是剛信道而踐實任運¶
而養胖處貧賤無患得之心處冨貴無患失之心¶
<pb:KR4d0311_SBCK_009-12b>¶
遯與坤所以均於群疑之泮然見幾以用遯違丗¶
者之事故其剛著於外敬直義方而德不&KR0012;用丗¶
者之事故其剛動於中靖節違丗者也公用丗者¶
也違丗固安乎天用丗抑何往非天哉昔伯起傳¶
秉及彪四丗德業蟬聮相煇爲東京名族清白之¶
遺也公以安乎天者上承考下以詔子&KR0002;孫德業¶
庸可旣乎敢爲楊氏賀且爲楊氏勸¶
　　　　著圗書所記¶
余誦天隨子杞菊賦愛之因取著圗書所名閑居¶
之室菊坡爲灑其扁廉頑立懦之風可挹也嘗言¶
曰結繩以前未有書有書自易三畫始易在天地¶
<pb:KR4d0311_SBCK_009-13a>¶
之先而畫顯於一隂一陽之後陽竒爲乾隂耦爲¶
坤隂陽竒耦之畫交而文生焉故易者文之太極¶
也詩書禮樂春秋論語文之兩儀也諸子之有見¶
於道有&KR0024;於丗教者文之四時五行三辰也太史¶
之紀録先儒之訓詁文人才士之撰著騷人墨客¶
之賦詠公卿大夫之論奏百家異端稗官小&KR0003;各¶
求自表於丗其融爲江河峙爲山嶽散爲風雲雨¶
露磔裂爲草木之華昆蟲之鳴不知其幾也而緫¶
之爲圗書其出於河洛者蓋其元也前代書皆禇¶
素傳抄至五季始有六經墨版　國&KR0004;又刋司馬¶
遷班固范曄諸史以幸學者猶未盡然也今則靡¶
<pb:KR4d0311_SBCK_009-13b>¶
書不版矣手抄之得難版傳之聚易得之難則讀¶
之力聚之易則有書不讀如前輩之慮蓋多然亦¶
有由也士未一命晨䆫向白執編而長哦夜膏欲¶
涸掩卷而紬繹莫非所謂科舉之文書非不讀也¶
而讀非其書及旣一命矣日以司空城旦從事神¶
疲力瘁於簿書文墨中書不暇讀矣爲士而讀非¶
其書爲吏而書不暇讀勇於學問者顧不爾而力¶
與心違&KR0011;不能不爾故惟不士不吏而後可以力¶
於書余家合新故書亡慮萬餘帙放斥還山無&KR0163;¶
屋之冗無官府之勞書於此而不讀眞不讀矣郤¶
萬紛以保静揩&KR0031;眵而就明日課一編心領大義¶
<pb:KR4d0311_SBCK_009-14a>¶
老退雖不能彊記如苗得漑生意亦新易曰君子¶
多識前言往行以蓄其德厚其入而不輕其出是¶
之謂蓄蓄之極而至於何天之衢亨則上逹矣未¶
蓋棺之日月尚勉之¶
　　　　於潜登科續題名記¶
上科詔再頒之歳冬十月己未邑令池陽程君燾¶
修鹿鳴故事于宣化堂諸生作而言曰潜士登科¶
有題名自慶元　龍飛始閱三十年石且溢矣表¶
先逹以厲後進盍續諸令曰唯唯鳯凰鳴矣于彼¶
髙岡地之得也梧桐生矣于彼朝陽時之得也時¶
與地莫難乎兼得士生王國得其地矣雲風感召¶
<pb:KR4d0311_SBCK_009-14b>¶
得其時矣其地得其時又得觀光利賔䇿名&KR0418;常¶
以階顯庸顧不謂榮乎抑涵&KR0018;穹博擇精守固出¶
可以爲&KR0022;家之光萬民之望然後榮名氏之書志¶
榮也郷校群居藏脩餘隟相與摩挲題刻歴訂平¶
生非其研席之游從則家庭之詔語疇賢疇不&KR0002;¶
&KR0011;荃茅而品椒榝其榮也可不懼乎知所以懼則¶
榮至矣此賢大夫期属方來之意也邑人洪某記¶
　　　　浮溪橋記¶
浮溪吴蜀往來之津始以略彴渡繼維以舟前令¶
邵紫微梁而亭之山潤川明彷彿垂虹宣霅分&KR0128;¶
南注潦水時匯雷轟電射橋莫克支乆趙帥卿來¶
<pb:KR4d0311_SBCK_009-15a>¶
絫以石且屋其上規制堅宻而勢益雄前年秋洪¶
發諸山平疇廣隰漭爲一壑縱放横軼洶如濤江¶
直北之橋盡决順濟亦壞方令垂滿綿蕞艤度&KR0064;¶
漲斷綆渉者仍病焉池陽程君燾至之逾年間與¶
客行溪上愛風物之勝思䇿隊立壞如帥卿而重¶
於煩民遂一用紫微成摹釃水爲十三道巨植駢¶
峙脩䦨旁翼袤三百尺廣三㝷有二尺東西石梁¶
各一星兩亭壓岸猶舊先是紫微中橋着亭麗于¶
北坐挹兩天目以便遊息迎湍受激亭仆而橋隨¶
之改着于南勢相屬而不相麗異時亭或不力橋¶
庶幾保無恙市材僦工直與時平手畫目授匠與¶
<pb:KR4d0311_SBCK_009-15b>¶
心謀不累朔而告功疊嶂危瞰漪漣涵碧霏開煙¶
合人冉冉行圗&KR0030;中潦無停輪冰無留屨相與夸¶
誦前邵後程不容口而君意猶&KR0002;欿然者謂凢物¶
廢興㳂革相循無窮壞必有由成必有漸橋凢幾¶
變矣今揆時度力所僅就爾他山可斵安知來者¶
之不復石乎士大夫之患莫大於吝與驕吝者拔¶
一毛利其民不肯爲驕者毫髪及其民則施施有¶
德色蓋無學問義理以養其心而氣爲之贏縮也¶
君廉平有精力得敬事愛人之意視可以興利除¶
害者不慮費而橋役其大橋成不矜爲巳惠而以¶
圗堅惠逺卷卷後之人加於人一等矣紹定己丑¶
<pb:KR4d0311_SBCK_009-16a>¶
十月日里人記¶
　　　　知心堂記¶
昔在　孝宗皇帝以盛德大業紹開中興仁不異¶
逺視坤維戚休如在陛枑間廼淳熈丙申秋七月¶
制詔晉原李公蘩以倉部貟外郎緫蜀賦望選也¶
未上首奏利路和糴爲民害假臣三數月可永除¶
五十年病根爲國爲民之慮目無全牛矣㝷奏易¶
之裒多益寡書之懋遷有無皆深寓理財至計臣¶
願於經費中揆盈虚歛散之冝酌緩急先後之序¶
通融排斡劑量取予盡變抑配舊法官自與農爲¶
市不&KR0220;豪忽之價不取圭撮之贏而軍不乏興民¶
<pb:KR4d0311_SBCK_009-16b>¶
不加賦其條凢數十其大節目十有一反覆熟究¶
皆經乆實利惟少寛轡䇿俾得盡其愚上大竒之¶
詔制置范公成大同詳度又詔度支郎周嗣武就¶
覈利害悉奏所請可施行公以聖主難逢時幾易¶
失亦連上奏願任責辦集其議三閱歳而堅定案¶
全蜀餉道歳大約以石計者一百五十餘萬中六¶
十餘萬科之邊氓量家業以定均敷之數名和糴¶
實強取民不堪命怨咨轉聞　皇明洞燭萬里一¶
意任公以寛西顧奏始上非惟九重難之公卿大¶
夫皆難之蜀人之切於解倒垂者亦莫不難之而¶
公見定守篤慷&KR0099;論列不少折累書與同列辨難¶
<pb:KR4d0311_SBCK_009-17a>¶
尤力汔如始議官糴民槩價與時爲低昻逺邇讙¶
趍輦&KR0018;繈屬聲氣不動而軍餉給九州數十萬户¶
踴躍呼舞始知有生之樂家祠人祝之迨范公入¶
參機宻上問蜀罷糴可乆行否范公奏以身保之¶
上恱曰是大不易得繇倉部郎再進太府卿且嚮¶
用遽以不起聞當宁悼惜特予遺表恩庶官所未¶
有也前是倉部綸言有心乎愛民朕實知之之語¶
越五十年其子昌州守瑀掇知心名所居堂侈聖¶
賢際遇之盛示丗丗萬子孫以無忘先烈書曰亦¶
越文王武王克知三有宅心灼見三有俊心以敬¶
事上帝立民長伯又曰文王惟克宅厥心乃克立¶
<pb:KR4d0311_SBCK_009-17b>¶
兹常事司牧人以克俊有德夫知人以知其心爲¶
難人主之心存乎民而後能知人臣愛民之心知¶
人安民所以爲一事也方公領餉事上未嘗識其¶
面朝虚相位中莫有主之者蜀丗將怙勢吝權兵¶
竈虚實不容問而制閫&KR0004;亦未即孚是議章前後¶
上者十有三璽書下尚書報可者八變而通之以¶
盡利至于今嘉頼公獨恃上之明上獨知公之誠¶
也此誠感動豈一日之積哉自爲小官所至以惠¶
利著西憲邊防十事之奏榷牧馬政七害之奏興¶
元歳旱免糴關隘守兵之奏康濟一念動切諸身¶
指陳利病明白洞逹上久巳心屬至此簡知益深¶
<pb:KR4d0311_SBCK_009-18a>¶
雖&KR0945;將詭辭沮撓而宸翰勞問至再洞然不疑君¶
臣之際毫髪無遺憾矣趙充國奏屯田便冝毎上¶
輙下公卿議臣&KR0004;是其計者什三中什五最後什¶
八宣帝旣報將軍計是猶兩從破羗彊弩之畫未¶
爲深知其心也上之知公曠千古而一遇者歟然¶
公之遇合天也非人也&KR0004;建議罷糴關内梁洋諸¶
郡旱而&KR0040;關外階成西和鳯皆大有年糴價大减¶
天知公之心矣此心上通於天而天知之君其有¶
不知者乎人臣患乎此心之不盡不患君門之逺¶
天之髙也某日宦于蜀賢士大夫多爲誦資政黄¶
公裳漢中行及罷糴行謂雪山可磨汶江可竭阜¶
<pb:KR4d0311_SBCK_009-18b>¶
陵之德公之功不可諼且感今懷往未有巳也昌¶
州以廉寛守家法進進爲時用嘗寮有雅好輙爲¶
稡所聞以詔烝彛鼎吁王之藎臣無念爾祖丗光¶
顯冝矣夙興夜寐母忝爾所生尚益懋之哉¶
　　　　於潜縣㕔題名記¶
六飛都吴邑加重令加選題名昉於隆興甲申續¶
於嘉㤗癸亥前後著見者四十有二人石近燬紹¶
定戊子續記自見大夫始舊聞放失矣九華程君¶
燾至精敏而峻絜大不弛綱細不漏目民隱吏慝¶
蒐獵幾無遺治行亹亹逼前獻垂滿討諸故府合¶
題名三爲一以存往而詔來且追書唐及　國朝¶
<pb:KR4d0311_SBCK_009-19a>¶
全盛時賢令十一人于首髙山景行不以耳目所¶
接爲僅足也然著記未免於闕文遺風或得於&KR0099;¶
想東晉虞府君嘗爲吾長吏甚有遺愛志逸其名¶
託錢武肅乾山濟安廟碑以傳邑自漢&KR0032;丹陽以¶
來爲令者知幾人傳者能幾否固幸其不傳臧而¶
不幸不傳者可勝道耶夫士君子立於丗豈以傳¶
而爲善不傳而遂巳也未有爲善而必其傳也亦¶
未有善積而名不傳也其亦爲所可傳勿爲所不¶
可傳而自幸於無傳也雖自幸於無傳而根窳相¶
形其溢於&KR0022;之&KR0132;老俊秀牙頰間者未嘗不並傳¶
也書曰康乃心顧乃德逺乃猷&KR0073;乃以民寧司民¶
<pb:KR4d0311_SBCK_009-19b>¶
社者尚監兹哉¶
　　　　臨安眞相院修造記¶
佛以大圎覺爲伽藍非刼火所能壞也而麗於有¶
爲之迹者則有壞有興東天目之蘿山翼&KR0002;翥鳯¶
其下爲白佛院治平中賜今額開禧丙寅臈殿廬¶
堂廡院額僧牒俱火唯門閈存主僧清皎與其徒¶
智月收合餘燼集諸弟子詔之曰魔事至矣吾徒¶
能以佛事處魔事何不濟汝文禮禪學而儒行名¶
在諸公其往復吾額汝宗㑹銳於丗故其往復吾¶
宇汝藴湘其相㑹出丗間法不離丗間法一念精¶
進勝妙現前因相與信受而退明年冬禮部給額¶
<pb:KR4d0311_SBCK_009-20a>¶
據嘉定庚午春僧堂及廊廡成巳卯春二月已未¶
佛殿成紹定戊子冬佛像成門閣鍾簴㝷一新近¶
者倡其役逺者勸其功亡慮爲錢三千萬㑹行乞¶
于兩淮者七湘亦再披攘經營&KR0108;空起有堅忍彊¶
濟越二紀廼迄于成而智淵募建善法堂亦就緒¶
佛氏願力歴三生如一日閱累丗如一人名山勝¶
壤塔廟之崇閎樓觀之傑麗切雲漢亘崖谷人力¶
窮矣猶以爲未足大抵非一手足之爲也皎之徒¶
五丗相承人人以飭壞植仆爲巳責志念之烈不¶
爲飢渇寒暑變穹如奥如繚如闢如燁如卒不愆¶
于素丗之貴家大室或不一再傳而臺傾池荒弗¶
<pb:KR4d0311_SBCK_009-20b>¶
支弗治沈沈渠渠境變主移何肯堂之難耶㑹謁¶
余誌興造顛末因著所感如此若夫三十二相孰¶
相爲眞孰相非眞以是因縁而爲&KR0003;法有汝師滅¶
翁廣長舌相在余不能也癸巳春正月甲子於潜¶
洪某記¶
　　　　竹洲記¶
盤洲野處之族子天成士龍蚤力學從予游頃因¶
肄業之舊治竹洲以&KR0009;其志洲與崧君山拱揖一¶
水縈紆琅玕萬箇著亭其中曰令寒曰吟風弄月¶
怪石森植効竒表其尤日雲根曰&KR0029;天曰華山孫¶
洲之外曰樵谿曰碧澗循澗而北行百許歩直王¶
<pb:KR4d0311_SBCK_009-21a>¶
子峯之麓有泉甘冽曰石盆衡從可七八㝷泉旁¶
小山横陳斷厓絶壁勢敵千仭飛玉泉漱其左松¶
風巖敞其右髙槐老桂參錯蔽&KR0220;風雨晦明姿度¶
百出毎藏脩之暇坐清隂以數息頫寒泉而照影¶
春緑晴哢機觸神㑹無一不可人意而洲獨以竹¶
著右竹也竹之得於天者與君子同其直壓之贔¶
屭而不折也其剛&KR0064;之栗烈而不移也其虚飽之¶
風露而不盈也苞之寸茁而有干雲之勢則其氣¶
之不可遏叢之衆卉而無徇丗之容則其德之不¶
可狎也而於水石爲最冝因依暎帶魚魚翼翼如¶
家人拂髦櫛縰端鞸佩紛林立於巖君之側如冠¶
<pb:KR4d0311_SBCK_009-21b>¶
者童子試春服於舞雩如子大夫射䇿于廷如百¶
辟鳴玉而朝御史執法之在旁屏氣&KR0002;不息如三¶
軍衿甲而陳大將軍旗皷中立坐作進退唯其令¶
也故有志於乆大者取焉淇奥之竹以猗猗言識¶
者謂即淇園之竹其詩曰有斐君子如切如磋如¶
琢如磨夫如切如磋道學也如琢如磨自脩也自¶
脩之與道學何取於竹士龍家有老斵盍以是質¶
之寶慶&KR0004;元中和節古潜洪某記¶
　　　　此君軒記¶
軒舊麗寂照精舎東坡以倅行縣爲賦不可居無¶
竹之詩隆興&KR0004;徙于縣治衮繡堂之東開禧間嘗¶
<pb:KR4d0311_SBCK_009-22a>¶
重建寶慶&KR0004;元避　上嫌名令桐江方侯熈易以¶
此君仍用坡詩晉王徽之語也君者有德位之尊¶
稱自萬乗至子男百里之國皆稱君以君名縣齋¶
之竹其尊與君百里等然竹之君以德言百里之¶
君以位言知君之所以爲德則優於君百里矣易¶
之震爲旉爲蕃鮮爲蒼筤竹其於時爲春春物之¶
生旉而蕃鮮莫竹&KR0002;&KR0012;根峭植不數歳&KR0013;山而雲¶
戴角蠒栗曽幾崇朝巳干霄而槊生意勃勃乎其¶
不可禦故觀造物生生之德亦莫竹&KR0002;也侯政成¶
心休日與君對念吾民生齒之數能如君之蕃乎¶
生養之具能如君之阜乎襁褓鞠育能如君日夜¶
<pb:KR4d0311_SBCK_009-22b>¶
所息與沆瀣俱升黄髪婆娑能如君什伍相依少¶
長相扶老歳月飽風霜而無蕉萃之色乎以君之¶
生觀民之生侯於此不徒名也吁人未哺吾不可¶
以獨飫人方臞吾不可以獨&KR0254;對此大嚼奚心哉¶
&KR0003;詩者以意逆志可也紹定元年正月日里人洪¶
某記¶
　　　　善圃記¶
余官太少時&KR0013;檄行青城道上夏氣淑清空無&KR0039;¶
雲西望群巘巉碧雪山出其顛霽霏留滋朝陽映¶
明濯濯如白夫渠擢立萬葉間可攬也入山秀蔚¶
而邃古與廬阜琅琊相上下宿丈人觀規犂明登¶
<pb:KR4d0311_SBCK_009-23a>¶
儲福挹三十六峯之勝雨不果迄今旁午于懷一¶
夕新崇寧丞楊君平叔過余玉泉山麓自言先吏¶
部墓距峯七八里而近現眞馬溪兩山夾峙小溪¶
中貫竝溪原谷曠平冝耕鑿因廬焉屋後竹可二¶
十畒左右臯壤鱗屬葺爲小圃摟溪山爲我有入¶
圃畦&KR0188;環小莊曰壠畒丗田可耕也稍行結屋三¶
間曰讀書處丗書可讀也又稍行瀦淪漪爲蓮沼¶
亭其中曰君子讀書求爲君子也又稍行桃李與¶
梅錯植小亭曰託根耻獨爲君子也出與丗接和¶
則易流屋篔簹深處曰節堂直哉清矣清易至於¶
隘必輔以通循曲水闢徑曰通蹊蹊盡海棠數十¶
<pb:KR4d0311_SBCK_009-23b>¶
本堂曰天冨貴修其天爵非以要人爵也少折者¶
亭柳隂曰早歸來逹當知止窮亦不失歸根復命¶
之理也能如是然後不遺臭於丗築臺叢桂旁曰¶
垂芳以厚終也最而名之曰善圃志獨善兼善之¶
義丐爲我發之余方夢想西山聞君占勝其下喜¶
如從歩屧於煙畦露徑間回詹衆峯之&KR0029;寒碧燭¶
向跋不覺&KR0176;之促因爲言易九卦示所以善其身¶
十三卦示所以善天下天下者身之推也善天下¶
之難未&KR0002;善其身之難故於九卦反覆致意尤深¶
君躬耕力書汲汲君子之歸羣而思立介而思通¶
進而思反一朝夕而思百丗知嚮乎明善誠身之¶
<pb:KR4d0311_SBCK_009-24a>¶
學矣然非名之求之貴而實之踐之貴非修之終¶
身之爲多而敗之斯湏之爲不少日用飲食之細¶
家人唯諾之常暗室屋漏之宻所謂獨善者在是¶
而兼善者亦在是夫豈可以異言哉吏部公蚤以¶
文墨表西南入爲名郎權臣曲意鉤致正色郤之¶
其於善身善天下之要體認熟矣而推行未究也¶
君能於著存之頃循而進之使充實輝光衣被丘¶
園花竹魚鳥生意相續九原之眉信矣平叔竦然¶
拱立曰敢不勉請書以爲圃記歸而刻諸石紹定¶
四年春正月甲午錢唐洪某記¶
　　　　東山婆娑巖壑記¶
<pb:KR4d0311_SBCK_009-24b>¶
婆娑巖壑者何郷先生吏部俞公讀書處也天目¶
下趍于臨安穹爲&KR0031;徑奥爲大滌洞崛竒明邃爲¶
九僊玲瓏及東西永安山其鍾爲人物唐季光啓¶
中錢武肅始以功名著越百二十餘年有郎工部¶
出又百七十餘年有公卓犖相望爲名法從山川¶
英靈之氣大氐屯固&KR0041;鬰蓄極而後發夫豈易然¶
也哉公家西市距東山里所少時屏人事窮年藏¶
脩山中學成一舉冠天下後毎解官還里輙抱書¶
山房繹其業講索益精詣益深論著益雄古四方¶
秀艾摳請屨滿緇徒可與語亦泊然與爲莫逆交¶
軒宇佳處丐一語品題未嘗不&KR0015;領也公即丗忽¶
<pb:KR4d0311_SBCK_009-25a>¶
忽二十年僧老死且盡獨主塔了仁應門業浄趣¶
明澹寂如止水撫風物之蕭䟽愴&KR0132;舊之凋落以¶
公平生最愛環翠之勝因葺閣下爲堂以祠公擿¶
疇昔所賦名之且悉䟽詩文于壁林巘蔽&KR0220;花竹¶
深映與窣堵相近逺儼猶昔也公儻&KR0016;雲馭風挾¶
僊人左元放之徒忽去倐來乎夫出處之義大矣¶
静者常得之艮爲山主静而動静不失其時其道¶
光明雖動未嘗不静也公方昌羊空谷燕坐而山¶
月上長嘯而林華墮閉風霆閣雲&KR0040;人莫窺其涘¶
及出而施之詩書仁義之澤滂葩淋漓而春萬象¶
風節所存殆有駭濤怒&KR0275;日夜舂撞所不能揺者¶
<pb:KR4d0311_SBCK_009-25b>¶
身在禁闥乃心清泉白石間蓋處亦静出亦静也¶
綸巾一壑目擊道存山顧不重耶晉謝太傅髙卧¶
是山石室濬谷之趣自謂伯夷何逺悠悠千古此¶
意惟公識之故併圗其像以慰山靈之思云門人¶
洪某記¶
　　　　餘杭重建縣治記¶
餘杭苕霅之津㑹故冬予&KR0418;老親行霅上諸山扁¶
舟循苕谿而下間登岸從牧翁漁媪語人人夸誦¶
吾令年方壯而識老政出清静民曽不省有官府¶
也因以野服謁訂所聞令肅客于丞舎起訊之故¶
曰縣治舊占溪南後徙于北宣和焚於睦㓂江令¶
<pb:KR4d0311_SBCK_009-26a>¶
袤重建建炎焚於金㓂張令永嗣又建閱年百餘¶
浸淫穿蠧凛乎欲壓圗撤而新之治寺吏民之耳¶
目非他役比故不敢不勉予退而心念是邑近在¶
畿内地望非不枵然大也而土薄水淺十日晴則¶
告乾三日&KR0040;已相戒爲溢備民以故亡蓋藏而令¶
以&KR0018;租督過者十七八彼芘于是豈漢無壓焉之¶
懼哉所壓有急於屋者也見大夫以朝士來寧乆¶
此苟可撑扶以了歳月何新爲新之寧不勤其民¶
而自爲紛紜耶未信潰于成也越數月苕人過予¶
門曰縣寺成矣治事之㕔退食之堂宴息之室崇¶
楹邃闥表裏中度發地得中霤遺跡位置面勢且¶
<pb:KR4d0311_SBCK_009-26b>¶
還其&KR0004;矣屋後惡木冗莽鴟梟狐狸嘯醜舞恠之¶
地薙翦不留餘拓圃結亭松竹伍伍氣象一新矣¶
而田里晏然罔聞知嗟夫縣無劇易視令爲劇易¶
弱者以苟偷爲安皇恤我後強者惟力是矜一役¶
之興萬慼之乗也於此能於政休俗暇儲材庸力¶
以植壞起仆使吏治尊民詹聳而一毫不以勤其¶
民至斥圭田再歳之入以食功可表也巳惟昔聖¶
賢道化之盛有本末而無内外其用力自相在爾¶
室始蓋萬室之治不如一室之難也言偃宰武城¶
澹臺滅明非公事未嘗至其室是室之嚴所親必¶
直諒所講必正大所踐必誠敬詖辭詭行姦聲亂¶
<pb:KR4d0311_SBCK_009-27a>¶
色無一得以揺吾之清明而弦歌之化行矣令其¶
進於是乎役起正月已未訖五月癸丑大尹詳定¶
户部侍郎余公佐其費爲多令公族名希磐以進¶
士試刑法中其科嘗爲大理評事云紹定癸巳秋¶
七月甲子潜山洪某記¶
　　　　鎮江府學田記¶
三代學校與井田相表裏量地以制邑度地以居¶
民食足事時安居而樂業然後興學養在教先也¶
然比閭族黨聮合保受而教與養巳並行五家之¶
比積而至於二十五家之閭門側必有塾衆庶所¶
聚以里居之有道徳者爲之師是入於塾而學也¶
<pb:KR4d0311_SBCK_009-27b>¶
春將出民里胥坐於右塾隣長坐於左塾畢出然¶
後歸是出於塾而耕也出於塾而耕則周旋乎同¶
并之田入於塾而學則薫浹乎同門之訓養之所¶
至教亦至焉&KR0004;未嘗去里巷違父兄以爲學而人¶
人有士君子之噐自塾升之黨庠遂序國學官而¶
禄之不勝用矣王道衰井田壞學校日廢漢除秦¶
禁士始散出以求師自是經生學士傳業寖蕃大¶
師衆至千餘人博士弟子貟之外未知何以爲養¶
東漢儒學益盛精廬所建贏糧動以千百&KR0132;名髙¶
義開門受徒著録毎不下萬人蓋人自養而自學¶
矣士生三代之時教且養一出於上生三代之後¶
<pb:KR4d0311_SBCK_009-28a>¶
廼自養而自學是後丗之爲士難於古無恠乎人¶
材道化之不古也　國朝以崇儒右文爲一道德¶
同風俗之本上自太學下至郡縣學莫不教且養¶
田不井授而庠序之盛不减三代故其養爲難京¶
口郡學之田在金壇湖澤間爲多經界行於潦浸¶
之後以茭葑地定租畮出錢僅二十餘歳乆茭葑¶
爲膏&KR0254;而租猶故官沙諸莊在江渚者又日朘於¶
潮以故食常患於不續歳已丑今兵部侍郎趙公¶
范爲守有以金壇田告者檄官核其入毎畮俾量¶
岀斗租以澹士事未竟㑹邊遽移鎮維楊而軍噐¶
監丞韓公大倫實來視校官陊圯首經葺之民聞¶
<pb:KR4d0311_SBCK_009-28b>¶
風欣然願輸大約山土田以畮計一萬五千一百¶
有竒歳増米以石計九百二十錢以緍計九百五¶
十四於是廪有繼粟而寢處有筦簟几席之安沙¶
田之可捍築者亦次第集事郡文學羅君闓慮異¶
時勢攘力刼乾没詆讕之無以爲乆請記之孟子¶
曰無常産而有常心唯士爲然士之異於凢民者¶
以是心不爲飢渇害也然非講學不足以窮理非¶
窮理不足以知命非知命不足以養心夫繫於天¶
而無所用吾力者命也循乎天而無往不惟天之¶
聽者所以致其命也吾知脩吾身行吾義而死生¶
禍福之在天者一不與知命自我而立也以此處¶
<pb:KR4d0311_SBCK_009-29a>¶
貧賤雖禄萬鍾食方丈不足以易吾簞瓢之樂所¶
養豈不浩然矣乎而職於養人者不當以是論羣¶
吾民之秀於學欲使鳶飛魚躍於作成之下以長¶
治其民而壽吾國顧未免養之有不澹焉而曰士¶
有常心不爲飢渇害也其可哉然則二公封植學¶
校之意學者不可不承來者不可不嗣也¶
平齋文集卷第九¶
