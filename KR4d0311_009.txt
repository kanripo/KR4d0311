# -*- mode: mandoku-view -*-
#+TITLE: 平齋集
#+DATE: 2015-09-23 10:24:31
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 9

¶
<md:KR4d0311_SBCK_030-1a>¶
<pb:KR4d0311_WYG_009-1a>
欽定四庫全書
　平齋集卷九　　　　　　宋　洪咨䕫　撰
　　策問
　　　文舉殿試策
朕猥承至尊休德於今一紀夙寤晨興懼不克負荷以
羞列聖廼者収攬大柄躬親萬務嘉與海内共濟丕又
㧞人才於久鬰䟽言路於積壅亦既踰年而更化善治
猶云未獲豈弊端轇轕汙俗沉浸未易遽更與抑崇名
<pb:KR4d0311_WYG_009-1b>
忘實齊末遺本所更者政而不及化與何責治愈切而
愈邈也黄帝堯舜通其變使民不倦非聽其窮而莫之
反垂衣裳而天下治必有妙於化裁推行之表者三代
忠質文之尚其弊未始不可救而禮有損益隨時施宜
亦非區區於制度文為之間也孔子變魯至道孟軻以
齊王猶反手綏來動和過化存神固不容以淺智窺而
四代禮樂經世之大法三王四事治國之要道知之者
衆而行之者寡何與夫天命不難於迓續而難於凝人
<pb:KR4d0311_WYG_009-2a>
心不難於轉移而難於固朕歴觀治忽消長之運念此
至熟而行有弗逮國體嘗少振矣而茍且相仍未保其
不弛國論嘗少定矣而是非交至未保其不揺國勢不
可不彊而選將厲兵屯田積榖未能両全攻守之宜國
計不可不裕而約已厚下開原節流未能一出取予之
正伊欲整紀綱於姑息之餘飭法度於因循之後洒濯
衆志新美大化以凝固天命人心於無窮其要安在子
大夫彊學待問久矣其据經證古科别以對朕將親覧
<pb:KR4d0311_WYG_009-2b>
焉靡有所隠
　　　武舉殿試策
葢聞有天下者審其御御有得失則狙詐有作使作敵
之殊自昔英君猶難之朕厲精更始以來無日不討諸
軍國以興起治功而轡策一世銜橜四夷毎有慕於漢
髙祖經營帝業築壇而拜以寵韓信踞洗而召以挫黥
布御將之法然也周廬内衞列屯外戍使功使過俾皆
踴躍奔走於作興之下而無跅弛之累兒戯之習其道
<pb:KR4d0311_WYG_009-3a>
何先光武再造炎圖璽書明見以服竇融幘坐迎笑以
折馬援御豪傑之法然也中原遺材慕義來附效智效
勇俾皆歡呼鼔舞於大受之中而無養鷹之患放虎之
虞其術何要孝宣號稱中興先零負固則㽞屯浩亹以
平之呼韓稱藩則置酒甘泉以饗之御夷狄之法然也
故讎雖殄新隣方張或和或戰情偽叵測在我必有以
待之進可為車攻之復古退不失采&KR0340;之守衛其策何
上夫能御將帥而後能御豪傑能御豪傑而後能御夷
<pb:KR4d0311_WYG_009-3b>
狄審本末之序權緩急之勢以制動静之機操縱闔闢
顧不在我乎至若軍律之當嚴戎旃之當睦邊民之當
䘏新甿之當撫無一不關宵旰之慮子大夫有志事功
其率意茂明之朕將親覧
　　　召試舘職策
天下大勢首蜀尾淮而腰膂荆襄自昔所甚重也諸葛
亮之用蜀祖逖謝元之用淮羊祜陸遜之用荆襄規模
具在得其人善用之則撫機酬變進退闔闢豈不在我
<pb:KR4d0311_WYG_009-4a>
而猶患備守之匪易蜀方告警㐮又戒嚴且蔓延於淮
右敵為三師以觀所應故我之應敵不容出於一術諸
閫交相為援如常山之蛇力非不合也或慮趋前不能
無後顧畫境人自為守可無連鷄之患然同舟遇風又
慮一處不牢則俱受其害分建三數大鎮聚甲兵糗糧
以重中權似可熊卧虎視而並塞列城䕶風寒之地恐
難於歛戍使寸寸而守之則備多力分抑兵家之所忌
挾初郡以為外扞庶増藩籬之固而鞭長或不及於馬
<pb:KR4d0311_WYG_009-4b>
腹委雞肋而棄之又幾前功之俱廢沿江諸大屯招兵
増戍而練舟師門户之急務也或謂守淮襄自能蔽江
原保綿亘於鳳沔所以保蜀也移三關之戍而扼三泉
得無已廹乎督府進駐荆襄上流壯矣金房聨蜀海道
接淮延袤數千里或虞運掉之難隨地分立幕府則大
費又未易支也以至南北軍何以相制官民兵何以相
使屯田於新疆何以能不資敵調夫於邊郡何以能不
重擾子大夫熟於觀時切於憂國其舉三邊備守之要
<pb:KR4d0311_WYG_009-5a>
悉意陳之將復于上
　　　武舉公試策問(乙酉/)
問恭惟皇上以聰喆英粹嗣無疆大歴服學問辨寛居
仁行義四方萬里翹跂望治諸君䝉被新美之化可無
説以禆新政敢問舜月正元日受終文祖首察璣衡以
齊七政而類禋望徧之並舉豈觀天交神庶政莫先與
異時月正元日格于文祖詢四岳闢四門明目達聰惟
恐或後且進十二牧而歴咨之聽言用人又所當急也
<pb:KR4d0311_WYG_009-5b>
太甲元祀祗見厥祖伊尹明言烈祖之成德以訓於王
是天下之政無大於法祖宗矣髙宗恭嘿思道君臣相
與告語尤惓惓於遜志時敏之務典學豈容緩與成王
即政無逸舉三宗以勸主乎畏天愛民而已立政一書
乃以三宅三俊為不可忽終之勿悮庶獄為重意固各
有在與抑又有可疑者禹受命於神宗不旋踵㑹群后
誓師而征有苗康王率循大卞大臣進戒未暇他及首
以張皇六師為言佳兵不祥之器顧先之何與豈國之
<pb:KR4d0311_WYG_009-6a>
大事在戎不可一日弛與新服厥命求以聳四方之觀
聽與人情易玩泰用馮河之義與君以乾剛為德必神
武英略而後足以運天下與事有本末物有先後則近
道矣隆古帝王出治之序參之今日所當先者悉以陳
之有司将以復于上
　　　省試一(乙未/)
問大明當天而萬景隨北辰居所而列曜拱恭惟主上
以文王之聖躬虞舜之孝宮中三年之制畢将㳙剛旦
<pb:KR4d0311_WYG_009-6b>
御路朝以延見百官臨撫萬國禮隆典鉅不可不預蒐
而夙講也周外朝在路門外内朝在路門内燕朝在路
寢之庭所謂治朝者果安在豈即外朝與天官太宰王
眡治朝則贊體治豈王公坐論關於治道甚大斯謂之
治朝與司士之公孤卿大夫士朝士之群吏州長衆庶
莫不在列揆之明堂位夷蠻戎狄不與焉豈置之國門
之外不容列於表著與漢接三代而興奉常綿蕞之習
不過秦儀雜就已知皇帝之貴使得魯兩生相與翼成
<pb:KR4d0311_WYG_009-7a>
之果盡還周之舊歟德陽殿大朝㑹夜漏未盡七刻鳴
鐘受賀與長樂之儀先後交映然長樂陳車俠陛執㦸
傳警而不設樂德陽乃鐘鼔鏗鍧管絃和雅豈禮樂至
此而後備與宣帝受釐前席何盛服齋明獨施於少年
之見宣德幘坐迎笑何威儀簡略能奪夫説客之氣髙
帝之朝廷而愛幸者媟戯於殿上宰相得以折之先帝
之正處而貴寵者引内於殿中中郎得以卻之佞倖方
張二臣何為無投䑕之忌小臣廷辱師傅至攀折殿檻
<pb:KR4d0311_WYG_009-7b>
而不顧盖謂其不能正主益民也而金華入説尚書論
語其有補於帝學者何事武帳不冠不見使人可其奏
而出入禁闥之請曽不克從間見髙門之論乃謂妄發
其不能動帝聽者何説十萬横行面謾可斬而殿上皆
恐遂罷朝不復議何聽納之易奉珍來朝待以客禮而
甘泉受謁稱藩而不名何禮遇之過朝而問錢穀出入
公私之積何其難於裕也坐朝而日&KR0628;未退内外之務
何其難於清也朝堂百僚之位䔥曹丙魏謀謨乎其上
<pb:KR4d0311_WYG_009-8a>
司徒毎府天子親幸與丞相决大事是外朝之存者豈
非君臣一堂交孚無間而後足以増朝廷之重歟其歴
攷周漢本末以告
　　　二
問繼志述事者人主之達孝崇德報功者朝廷之盛典
昔在寧考親挈神器以授聖明昭哉嗣服于今一紀而
文母保佑之恩永言孝思亦既邦祔侑食清廟豈無舊
弼顧猶𡙇焉可乎盤庚告其臣民兹予大享于先王爾
<pb:KR4d0311_WYG_009-8b>
祖其從與享之功臣配食于太廟商家尚矣而莫名所
享之臣伊尹格于皇天伊涉臣扈格於上帝豈即其人
乎周司勲有功者祭於大烝傳者於王功曰勲獨取輔
成王業之周公而召公之夾輔尚父之爕伐皆所不及
豈難其人乎漢論功定封録第侯籍藏諸宗廟以至麒
麟雲臺之繪崇報厚矣未聞有列於烝嘗者而先儒謂
漢祭有功於廟庭其詳可得聞乎唐享功臣祫則配禘
則不配其後禘祫皆配果合乎古否也髙祖廟以裴劉
<pb:KR4d0311_WYG_009-9a>
故人爼豆其間能無出於私乎太宗廟以魏徴讎臣冠
佩其中抑無一之非公乎長風孤騫之仁傑廟享宜也
而五王之賢並侑固不厭其衆忠冠日月之子儀廟享
亦宜也而中興第一之功不與亦不嫌其寡乎佐佑王
化之説享之未過也而應變守文之名相皆不在選其
有所抑乎光復宗祏之李晟享之誠當也而上不負天子
下不負所學者廼置而不問豈文墨議論不如汗馬乎
翦蜀於清明無蔽之日平蔡於惟㫁乃成之時杜裴元
<pb:KR4d0311_WYG_009-9b>
功享之俱無媿也而崇文及愬莫非指蹤之下乃與同
升豈将相叶心然後功業有濟乎許敬宗威勢熾灼停
享於神龍固足以懲㴞天之罪而名宰相如𤣥齡百世
猶将宥之亦以子停何以允公論苗晉卿小心謹畏崇
配於大歴已不足以孚當世之望而首贊經綸如裴冕
一時無能及者乃以即世先後為疑何以逃清議自武
德至於元和功臣列在祀典凡四十¶餘人穆敬¶文武宣
而下廟食靡所著見豈無其人則闕乎抑有其人而冺
<pb:KR4d0311_WYG_009-10a>
乎無傳也夫黄鐘動而氣序轉應龍翔而雲霧集君臣
感召之機盖非偶然者然一時之功孰與乎萬世之功
左右諸大夫之曰賢孰與乎國人之皆曰賢人心是非
昭如日月侑饗大議可一言而定也諸君攷古騐今以
對毋枉
　　　江東漕司不礙格¶
問國無常勢隨時而為強弱周公之於魯太公之¶於齊
乃能逆料預計於數百年之前則其勢亦有¶時而定也
<pb:KR4d0311_WYG_009-10b>
周之季世地不大於曹滕民不衆於邾¶莒而諸侯不敢
有無周之心秦汛埽六合鞭笞四¶海自以為帝王萬世
之業而繩樞之子亦得而易¶視之人有尫羸而壽考物
或暴長而夭折理固應¶爾獨怪春秋以來齊有葵丘之
㑹晉有踐土之盟¶均為五覇之盛而心術譎正宜可以
占其國何威<md:KR4d0311_SBCK_030-1b>¶公僅能終其身覇業遂替文公之後世為
盟主齊¶且屈而從之豈譎正無闗於強弱耶是猶有可
諉¶者曰國異而勢殊也及觀漢之文宣規摹一家而¶強
<pb:KR4d0311_WYG_009-11a>
弱乃有異勢吳王不朝賜以几杖匃奴嫚侮結¶以金繒
太息流涕之勢其不滿人意非一事然兵¶無刃而威權
自振刑不肉而德化自孚貫朽粟腐¶迄成庶富之效而
後嗣頼之樞機周宻技巧咸精¶吏稱民安之餘單于且
欵塞而來享中興之治赫¶然莫及而一傳之後漢業衰
焉弱轉而強強轉而¶弱始終之變相反若此其必有故
矣恭惟主上¶更張萬化縂攬權綱舉天下之政滌蕩振
刷而一<md:KR4d0311_SBCK_030-2a>¶新之朝廷清明邊鄙不聳四方延頸以望太平
<pb:KR4d0311_WYG_009-11b>
而¶轉弱為強之機不可失也宵旰雖切庶績未凝鴻¶鴈
之民尚勞於還定䑕狗之盜猶費於掃除而内¶外體統
之間血&KR0890;壅底臂指拘攣識者尤為之深¶慮國勢所係
若有待而強意者刑賞之施惠䙝而¶威不振耶紀綱之
張名存而實未至耶抑亦體¶祖宗立國之意守以寛仁
道德安彊隠然自有不¶可犯之威而天命人心之固在
此而不在彼耶諸¶君其敷繹濟時之策以告¶
　　　礙格
<pb:KR4d0311_WYG_009-12a>
問國論之變至乎中而定夫中在易為二五在書<md:KR4d0311_SBCK_030-2b>¶為皇
極君子小人進退之幾天下國家理亂之本¶皆於此乎
見泰之九二居治泰之位審處泰之道¶包荒得尚于中
行是以并包兼容而為中也然泰¶自否來君子之道方
長閑邪不可以不嚴防㣲不¶可以不謹而負荒穢之累
者乃從而包含之得無¶啓小人乘間而進之漸耶洪範
皇極之疇有猷有¶為有守則念之好徳則錫之福宜也
至不恊於極¶不罹于咎亦且大而受之恊於極則君子
<pb:KR4d0311_WYG_009-12b>
罹于咎¶則小人居君子小人之間而為鄉愿之行其害
德¶為尤甚受之者何意四㐫之惡已著猶得以假息¶於
堯朝非包荒與堯不去四㐫而舜去之豈包荒<md:KR4d0311_SBCK_030-3a>¶不能如
堯之大與少正夘言行之偽加以兩觀之¶誅盖謂其已
罹於咎矣三家分魯陽虎執國命罪¶固浮於少正夘而
誅反不及胡為獨受於此彼其¶知宦䜿專殺之罪而不
問遂成優㳺聽藩鎮陸梁¶之勢而莫制寖至姑息得非
假是説以自文曰吾¶将以求合於中者又况泰以朋亡
<pb:KR4d0311_WYG_009-13a>
為貴洪範以滛¶朋為戒至公無我黨與不立而中道以
行漢唐之¶季朋黨成風雖賢者不能免豈其自叛於中
歟抑¶上之人無以并包而大受之故逸為朋黨之歸與¶
厥今更化以來進君子而退小人開衆正而杜¶群枉天
下莫不服聖上之明而用舍之際猶恐<md:KR4d0311_SBCK_030-3b>¶或激於偏徇議
者乃有中立不倚之説盖欲示尚¶中建極之意而定國
論於不可轉移之地也夫否¶與泰常相反極與咎不両
立邪正消長間不容髪¶伊欲恢包荒之量而小人無得
<pb:KR4d0311_WYG_009-13b>
以投君子之隙推¶大受之公而君子自有以制小人之
變皇極大明¶與天下相安於泰和之域若何而可憂世
之士盍¶相與圖之¶
　
　
　
　
　平齋集卷九
