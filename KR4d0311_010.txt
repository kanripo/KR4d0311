# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:38.730714
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB08n0649-010平齋文集-卷十.
<pb:KR4d0311_SBCK_010-1a>¶
平齋文集卷第十¶
　　序¶
　　　　楚泮榮登義約序¶
禮賔周制續食漢法士未嘗爲舂糧之謀科舉設¶
而待士之意衰薦名春官至有貧不能行者亦有¶
婁上而索其家者逺方皆病之番江去武林餘千¶
里歳當大比相與裒金俟同盟薦送之多寡均以¶
給費嗟乎床頭金盡壯士失色嚢無一錢羞澁萬¶
態彼蓋未知道者吾儒讀書萬卷可敵猗頓之富¶
何至預以行槖不充爲憂是舉以義爲勸亦唯相¶
期於功名之㑹而已然義利相去不能以寸而趍¶
<pb:KR4d0311_SBCK_010-1b>¶
舎有舜跖之分平時燈䆫議論務以道義相磨礲¶
至利害迫之小則賣友大則賣國視所學爲芻狗¶
者多矣諸君聮翩青雲致身冨貴其母忘虀鹽時¶
後車十乗從者數百其母忘聚糧時一貴一賤升¶
沉不齊其母忘同盟時能守是約斯可謂義皆曰¶
能遂輟萬錢爲之倡嘉定三年正月望日錢塘洪¶
某序¶
　　　　送何龔父序¶
夏至後三日龔父歸閬訪予以别飲之酒且告之¶
曰君子之學進於静爲難静者誠之復性之貞也¶
聖人定之以中正仁義而主静學聖人者必以静¶
<pb:KR4d0311_SBCK_010-2a>¶
養夫中正仁義之所自出蓋人生本静物交物引¶
之則静者動動而無以制之愛惡情僞互相感觸¶
則横流而忘返静所以制夫動也而静之功非可¶
以驟進朝省夕察日磨月錬用力於惟危之地如¶
馭駻馬如防潰隄如治百萬之師使志足以帥氣¶
而氣不爲非義餒在我者立在物者靡慾心平而¶
躁心釋静之功進矣静進則内體純固而清明廣¶
大生焉清明則天地萬物之理皆㑹於吾誠廣大¶
則方寸之運天地萬物皆爲吾用而道在是矣易¶
六十四卦乾坤之外其本體以道言者惟復與艮¶
復之動隱於至静之中故曰反復其道艮之静立¶
<pb:KR4d0311_SBCK_010-2b>¶
於羣動之表故曰其道光明道未有不自静入者¶
也參之魯艮顔子之如愚復聖門之正傳以此龔¶
父資簡茂近於静其入道爲易澄心以觀我平心¶
以觀物一敬主内萬想不揺山光凝而白雲度野¶
水空而庭草碧悠然意得表裏俱融所到詎可㝷¶
尺計哉予方習矣弗察乃以告吾子它山之石可¶
以爲錯朋友講切之義也龔父勉之異日將於是¶
乎觀所進¶
　　　　於潜洪氏譜系圗序¶
洪姓有兩出一避唐孝敬帝及　本朝宣祖諱易¶
弘爲洪一伏羲神農間共工以水德伯九州其子¶
<pb:KR4d0311_SBCK_010-3a>¶
勾龍爲后土後裔封於共爲共氏漢末避仇益水¶
爲洪吾宗共伯之胄也聚族天目下以東洪名其¶
村無慮六七十家&KR0132;舊相傳始祖自四明挈家奉¶
母來今西莊下擔墓猶亡恙毎歳除家祀所謂渡¶
江祖席地用古禮而所徙歳月漫不可考然自始¶
祖至于今不翅十五六丗一丗三十年當是唐中¶
葉徙居於潜谷口矣洪望燉煌郡其散見於纂記¶
多占籍東南呉廬江太守矩宣城人唐集賢學士¶
孝昌舒城人翰林學士侃仕南漢參知政事昌杲¶
仕南唐昇元宗譜一侍御三尚書則鄱陽三洪之¶
逺祖也得姓以來鄱陽爲鼎盛而在潜之洪四五¶
<pb:KR4d0311_SBCK_010-3b>¶
百年間種德蓻善源深流長曽未有顯者豈聞崖¶
僊之風以肥遯爲髙歟抑名山大川英淑之氣有¶
待而發蓄雲閉霆然後大沛厥施歟紹興巳酉裔¶
孫珏首考丗系&KR0128;别爲圗藏于家其後斌又采之¶
爲祖宗諱第圗訖于已卯去今六十八年支葉益¶
蕃不可無紀余自郎曹罷歸地偏日永因彚稡而¶
續之凢力田以肥家從戎以丗宦讀書爲文以名¶
&KR0163;屋皆倉監公長子仁朗之傳吾所祖也故詳仁¶
藴之後數傳而遂微故老不存舊聞放失未免間¶
闕文以俟質訪夫能言其祖郯子見師不識其先¶
籍談取誚肖貌于兩間者不可不知丗繫之所自¶
<pb:KR4d0311_SBCK_010-4a>¶
出知所自出則知根榦華葉同此一氣自葉流根¶
不容間斷春秋烝嘗以序昭穆而謹終追逺之意¶
存歳時㑹聚以親族黨而乖争陵犯之風息朝夕¶
講磨修飭求爲善人君子之歸而無忝於爾祖此¶
圗蓋亦風教之助云寶慶丙戍六月庚寅十五丗¶
孫某序¶
　　　　豫章外集詩注序¶
天降時雨山川岀雲故嵩髙烝民之詠不于人物¶
之盛而于其生我　列聖以人文陶天下學問議¶
論文章之士莫盛於熈豐元紹間其生也&KR0011;在¶
神文朝如詩家曰蘇黄曰黄陳蘇公生於景祐陳¶
<pb:KR4d0311_SBCK_010-4b>¶
公生於皇祐而豫章生於慶暦天地清寧日月正¶
明禀於氣者全也公得清寧正明之全氣氣全而¶
神王挾豐隆&KR0016;倒景飄飄乎與造物者游放爲篇¶
章超軼絶塵獨立萬物之表坡翁蓋心服之而後¶
山師焉其集嘗擬莊子分内外篇外集如韓淮隂¶
驅市人背水而戰暗與兵法合内集如諸&KR0081;武侯¶
八陣竒正相生&KR0017;神莫窺其奥彚分之意嚴矣君¶
子之學日進而日新日新而日化進則人新則道¶
化則天逝者如斯不舎晝夜正以是也文與詩亦¶
然論詩者不泝其始無以知其進而新不極其終¶
無以知其新而化内集斷自入舘以後極其終矣¶
<pb:KR4d0311_SBCK_010-5a>¶
外集起&KR0004;年溪上吟泝其始也眉山任處士驥天¶
成擺落科舉之累眞積於學書無不覽愛公詩&KR0002;¶
&KR0285;欲然以内集有任子淵注因注外集十二卷攷¶
年譜以推出處用事必求其意用字必探其原勤¶
且博至矣或以詩嘗經公手刪而疑其多愛然使¶
學者盡見前輩少壯至老之作以觀日新日化之¶
功雖多不厭也子逢博習有家法方注詩時兩髦¶
耽耽撿書捧研領退而學詩之意今以名卿守蜀¶
白首矣懼父書無傳力自讎校鋟而公諸丗萬里¶
信來俾序之某晩岀未闖其樊何敢贅樓攻媿謂¶
宋宗儒摘阮歌戴道士彈琴詩不知何以分内外¶
<pb:KR4d0311_SBCK_010-5b>¶
當有能辨之者余聞李衛公好惠山泉置驛取水¶
有僧言長安昊天觀井水與惠山泉通&KR0258;它水十¶
餘&KR0498;試之僧指其二曰此惠山泉也文饒爲罷水¶
驛欲知内外之辨者請以是觀之¶
　　　　桂巖&KR0031;蓮圗序¶
西風入簷凉滿巾席紫水何君噐之以嘉蓮圗來¶
示云大兒自任舎桂巖沼中所産也前是庭砌嘗¶
長異篁今復有此郷之&KR0132;耋雋艾相與夸詠以爲¶
瑞懼弗克當也子以爲何如余撫圗太息言曰深¶
哉造物之意也鳲鳩在桑其子七&KR0006;淑人君子其¶
儀一&KR0006;鳲鳩之哺其子朝從上而下暮從下而上¶
<pb:KR4d0311_SBCK_010-6a>¶
均平如一君以義方名家以厚德燕後男子子四¶
叔仲季連著聲科級而伯未也伯有子亦復嶄然¶
露頴於&KR0163;屋&KR0128;義方之澤蔓厚德之慶猶鳲鳩晚¶
哺已徧於下方進而上及固有開必先乎夫英華¶
者和順之發也馨香者忠信之逹也充實輝光者¶
善美之形見呈露不可遏者也君觀是華根培而¶
榦擢歧芳而趾榮天理人事之相爲符昭昭也惟¶
無必其在天而後知天之可必也年月日序¶
　　　　春秋&KR0003;序¶
帝王誥命訖於平王國風變於&KR0112;離聖人傷王者¶
之不作因魯史修春秋以奉天命而立人極夫天¶
<pb:KR4d0311_SBCK_010-6b>¶
命流行於人極之中無一息間斷人惟不知吾心¶
有天而外求天謂吉凶禍福天未嘗定往往無天¶
而動於惡然天雖有時而未定終必有時而定天¶
者定則人者屈此人極之所由立也此春秋成亂¶
臣賊子所以懼也彼亂臣賊子惟利是計豈懼夫¶
空言之貶身後之辱哉懼夫天者定而人者屈失¶
其所以爲利也故凢犯天下之清議冒天下之大¶
罪能逭諸一時不能逭諸異日能逭諸其身不能¶
逭諸其子&KR0002;孫人誰無愛身愛子孫之念知天定¶
有不可逭則欲動於惡將有所懼而戢此撥亂反¶
正之筆所以有功於人極也且易春秋在魯皆所¶
<pb:KR4d0311_SBCK_010-7a>¶
以司天人之契人欲窮而天理滅其卦爲剥春秋¶
二百四十二年純乎剥者也以齊威霸天下始末¶
求之毎四十年當一爻隂愈進則亂愈甚盟宋之¶
後晉以天下之權授之楚而大夫專盟諸侯皆&KR0338;¶
廪乎贅斿之危五隂之剥成矣其末又以天下之¶
權授之吴吴楚與越參立而交横大夫各朶頥其¶
國禍亂及矣而獲麟於西狩亂極必治安知無王¶
者作此碩果不食剥所以不終於剥也春秋以傷¶
王者不作而始以幸王者復作而終以魯聖賢之¶
澤未泯一變可至道而託之以詔萬丗天道至教¶
聖人至德備見於行事斷斷乎循之則治違之則¶
<pb:KR4d0311_SBCK_010-7b>¶
亂得之則生失之則死信人極非春秋不立也余¶
自考功罷歸杜門深省有感於聖人以天治人之¶
意作春秋&KR0003;¶
　　　　兩漢詔令序¶
天道不言而四時行聖人不言而萬化成言非感¶
人悟物之本也審矣二帝之典三王之誥猶不能¶
已於言誠在言前也言岀於誠雖言而忘言漢丗¶
至誠之學不講皇極之訓蔑聞而一人志慮形爲¶
播告大抵岀於手製天下猶得以因其言知其意¶
夫言之不文行之不逺渾渾灝噩王言之體也漢¶
上接三代統緒其文猶有爾雅之遺人主天資有¶
<pb:KR4d0311_SBCK_010-8a>¶
髙下躬行有純駁識量有廣狹政事有得失固不¶
容槩論而以仁立國之意丁寧懇惻四百年猶一¶
日至先主孔明之用蜀一時詔勑亦能使聞者爲¶
之興起豈非兩漢之澤未斬歟孟子曰誦其詩讀¶
其書不知其人可乎是以論其丗也此書爲尚論¶
其丗作嘉定癸未冬甲子於潜洪某序¶
　　　　送程叔運(掌)之湖南序¶
秋風動容木葉欲下眉新進士叔運程君過我東¶
山將歴沅湘而南征愀然買酒酌之曰香草佳木¶
隨地皆産而莫盛於湘之南湘南衆芳所在杜衡¶
江蘺夫容薜荔木蘭&KR0002;芷荃蓀椒桂不可一二名¶
<pb:KR4d0311_SBCK_010-8b>¶
而莫盛於蘭蘭有國香人服媚之&KR0004;不以進而榮¶
其生深林無人自芳亦不以退而辱騷人所以反¶
覆深致其意以其似道也故紉之爲佩折瓊枝以¶
繼之而求襲其芳澤是芳發於身逹於家漸於國¶
以及乎天下薫蒸乎兩間流&KR0013;乎百丗曽何&KR0018;於¶
人哉而服艾者謂不可佩人心&KR0285;好不同乃爾於¶
蘭庸何悲委厥美以從俗而與惡草俱化則蘭之¶
悲也然蕪没於蕭艾之中可蔽其芳不可奪其芳¶
故曰佩&KR0813;紛其繁飾&KR0006;芳菲菲其彌章又曰惟兹¶
佩之可貴&KR0006;芳菲菲其難&KR0220;其根於天者蓋終始¶
未嘗爲時俗流從所轉也蘭有數種有澤蘭有石¶
<pb:KR4d0311_SBCK_010-9a>¶
蘭有一榦一花之蘭或秀於春或旉於夏而發榮¶
沅湘者紫而尤馥見於秋爲正秋方憭慄慘悽萬¶
卉溘然如戰敗無人色緑葉紫莖表表獨芳其可¶
敬也夫坎維心亨困而不失其所亨此蘭之所以¶
似道也君欲進乎道盍於蘭乎訪之且爲我歴訊¶
衆芳無羔攬涕延佇未知九畹百畮之誰屬也¶
　　　　&KR0568;窟詩藁序(錢積)¶
祕丞檇李錢君子正與余好嘗從容論詩喜稱仲¶
氏慶善賦詠得回谿老人之傳恨不及識也子正¶
即丗十有五六年其猶子巖友以&KR0568;窟一編來曰¶
願徼福于祕丞叔丐爲先君子發之余愴然追往¶
<pb:KR4d0311_SBCK_010-9b>¶
不能已因念詩亡而離騷作騷之憤丗疾邪蓋岀¶
於小雅之變後丗之詩又以岀於騷爲近雅時觸¶
乎所感事拂乎所遇託物引興以&KR0009;永愾紆餘窈¶
眇激&KR0045;頓挫有不盡之思而詩工矣然皆變小雅¶
流風之遺也知大雅廣哉熈熈乎之體幾何人哉¶
慶善嘗爲長樂宰施不盡學其見於詩凢騷人感¶
槩不平之氣憤鬰無聊之情一無有陶冩性分惟¶
澹然樂易之歸江山之平逺風月之清明草木魚¶
鳥之幽間自適皆其神氣之動德符之充也廣大¶
而静䟽逹而信者冝歌大雅其必有㑹乎¶
<pb:KR4d0311_SBCK_010-10a>¶
　　題跋¶
　　　　龍州免運糧夫碑跋¶
蜀自開禧佳兵以來調役婁矣龍之民獨共其二¶
平時家出丁壯畨上十關五寨以扼氐隴有警則¶
以賦授役霜骭雷腹&KR0874;奔魚貫飛輓于關表間顧¶
更厚征之其民重困有懟而無告制置南海崔公¶
都運合陽趙公聞而惻然曰不堪命矣嚴爾戍寛¶
爾轉饟自今其勿與山窮水盡之&KR0022;刀耕火種之¶
俗始有生意誠求之也詩曰民亦勞止汔可小息¶
母縱詭隨以謹罔極敢告諸來者嘉定甲申五月¶
旦日¶
<pb:KR4d0311_SBCK_010-10b>¶
　　　　易齋詩藁跋¶
詩無定鵠㑹心是的仲可謫居二十年自放於詩¶
多警䇿其賦梅有天不能寒獨有梅一渉春風不¶
足竒之句讀之至此悵然乆之曰其有分寒餓也¶
耶余於此有㑹其亦有分寒餓也耶因書卷末¶
　　　　崔文昌書翰跋(爲&KR0058;監丞/伯登作)¶
蜀輿&KR0017;分野多&KR0017;術辛已　瑞慶節有日者自益¶
昌過少城&KR0060;詹菊坡老先生於大慈寺滿散所退¶
而謂某曰帥嶺南古佛西蜀福星也至節前後度¶
劔即辭過崇寧謁德升曰賢大夫旦夕入益昌幕¶
時宣閫猶無恙甚疑之已而至節後果度劔德升¶
<pb:KR4d0311_SBCK_010-11a>¶
㝷入幕以縝栗緯恢博以簡静翼方嚴從容論議¶
如正志審固之鏃劃然而破的如躊躇四顧之刄¶
謋然而中&KR1094;如鳴和鸞逐水曲之馭妥然王良造¶
父之手而六轡如舞也用能起乆憊之俗弭紛集¶
之變而遂與同外賔主遇合固有數行乎其間乎¶
夫以朝廷信臣由一路帥四路&KR0002;可億揣莫府&KR0004;¶
開求士於叢英旅雋之中而數巳先定人其可萌¶
一毫劵外之想乎因觀菊坡手帖有感敬書其後¶
　　　　俞拙庵偈語跋¶
士君子平生學力最可驗於啓手足之頃曵消揺¶
之杖易華睆之簀蓋安之以爲常而不以爲異也¶
<pb:KR4d0311_SBCK_010-11b>¶
拙庵居士業儒好脩以拙自喜拙則静静則平平¶
則澄而明理明志定不爲氣所動故能無怛化病¶
革家人環泣撝勿泣命子德藻滌研濡筆手書四¶
句偈以訣神宇凝正鉤畫勁峭實踐素履絯攝呈¶
露坦然以方寸遺子孫非學力之驗耶至此然後¶
知簸弄精光於百巧者之不如拙¶
　　　　陶同年(崇)詩卷跋¶
某與宗山同壬戍進士甲申冬同除祕書郎迓之¶
江上投分日宻乙酉秋某去脩門未幾宗山亦去¶
時上方郷用舊學何落落獨爾耶宋廣平賦梅¶
花疑非鐵石心腸人海棠詩近之矣九原莫起撫¶
<pb:KR4d0311_SBCK_010-12a>¶
卷澘然¶
　　　　彭忠毅謚勑跋(爲董景揚作)¶
紹興間顔邵以其祖魯公所自書告進上曰人¶
皆有一死或輕於鴻毛或重於太山處死爲難耳¶
忠毅彭公亦善處死者也守衢日方臘䧟歙睦杭¶
衢介于三郡賊勢張甚獨與郡僚叚處約守城城¶
䧟罵賊以死有殺身以成仁公之謂矣公伯氏尚¶
書元祐紹聖正人壻余御史亦以直聲聞天下一¶
門氣節相尚輝映千古景&KR0045;公曽孫壻得呉傅朋¶
所書謚勑於其家故篋猥釀中寶之如天球珙璧¶
其知所尚哉年月日某敬觀于朱陀聞復閣¶
<pb:KR4d0311_SBCK_010-12b>¶
　　　　家朝南避僞回任檄跋¶
開禧丁卯之變蜀士有死之以爲忠者有去之以¶
爲義者各行其志也吾朝南其去之以爲義者歟¶
夫死生命也去就義也惟其委死生於天而後能¶
全去就於人易曰君子以致命遂志朝南以之¶
　　　　徽廟草書千文跋¶
臣恭惟　徽宗皇帝聖學天縱粃糠姚姒萬幾餘¶
閑游戯翰墨元氣淋漓不擇地而施梁周興嗣所¶
次千文遂&KR0013;異丗非常之遇　髙宗皇帝中興江¶
左志在復古　列聖雲章奎畫厚募歸之東序每¶
得宣和宸藻輙悲不自勝以故左璫慮傷　上意¶
<pb:KR4d0311_SBCK_010-13a>¶
多抑不進此文其一也龍騰電掣出入造化躪繇¶
轢羲前無千古甲丁護持刼燼不壞凢十有六&KR0083;¶
悉以交龍&KR0144;章劵其縫臣子述博古識眞恭禠而¶
寶襲之一日出以示臣臣聞紹興間　上知懷素¶
千文藏董弅家命朱勝非諭指投進使此書得陳¶
乙覽豈復求鶩於野乎感歎之餘謹拜手稽首志¶
其末寶慶&KR0004;元寒食日臣洪某¶
　　　　髙廟千文跋¶
經乾緯坤者典學之全功出聖入神者游藝之餘¶
事臣恭惟　髙宗皇帝斷鰲立極息馬論道緝熈¶
光明之學追嫓三五倬彼雲漢敷賁石經龍畫螺¶
<pb:KR4d0311_SBCK_010-13b>¶
書旁分徧刻莫不大關造化細及庶務垂則于億¶
萬丗千文特凢將下陳何與大學婣姢餘閑亦復¶
肆筆及之臣子述所藏臨智永書識以彭城瑶暉¶
奉華印章劉望彭城或謂當時劉貴妃所得好賜¶
楷法遒潤草聖妍力神動天隨超絶衆妙視永所¶
書可謂集厥大成金聲而玉振之矣我　太宗皇¶
帝嘗行草千文賜李至至請鑱諸石以詔方來¶
上曰梁武得鍾繇破碑俾周興嗣次韻非垂丗立¶
教之道孝經百行之本朕當親書觀　思陵奎藻¶
者當以　熈陵之意參之寶慶改元清明後一日¶
臣洪某九頓首謹記¶
<pb:KR4d0311_SBCK_010-14a>¶
　　　　程剛愍死事跋¶
死生命也處死生義也義所當死直死耳君子不¶
茍免而生也身不茍免而生乃所以生社稷也天¶
寳之禍唐以顔李張許之死而生靖康之禍吾¶
宋以傅李梅陳程安諸賢之死而生皆功在社稷¶
者也嗚呼安有功在社稷如剛愍而其後莫之録¶
乎端平&KR0004;元立夏後兩日古潜洪某¶
　　　　題洪崖圗¶
洪崖三皇時有道之士其見於隋唐間者曰張氲¶
或曰藴自號洪崖先生岀入以髯髧五雪驢一自¶
隨此圗是也呉興葉子淵得晁氏所藏龍眠本手¶
<pb:KR4d0311_SBCK_010-14b>¶
臨以見遺老人戯題云先生固清髙弄拙反成巧¶
一人御六子終&KR0013;雪兒妙此&KR0030;此詩俱有眼也猶¶
子穮弦誦之暇取所&KR0030;臨之一發輙破的老睫爲¶
明因識其末紹定癸巳立秋日¶
　　　　題西岳降獵圗¶
君玉以宫車遊獵圗二&KR0009;示共七&KR0083;韔箙前驅嬪¶
御紛從來輿去馬蹴踏雲氣其精妙瑰恠縱横變¶
化出天入神嘆非龍眠莫能作而不能名之轉似¶
都官隆山李成之曰西岳降獵圗也吾家絹本得¶
之康節孫邵公濟家人物部分與此無一不合獨¶
第七節前多馬上美人四因合二圗爲一次第其¶
<pb:KR4d0311_SBCK_010-15a>¶
先後以復得非兩家所藏同出一時之筆&KR0083;其創¶
絹其成歟絹壽止五百年&KR0083;壽千年君玉倒黄河¶
以洗研挹玉井以濡翰醉攬風露吸金天之晶而¶
賦之必有與此&KR0030;相爲壽者紹定癸已立秋日於¶
潜洪某舜俞書于繡山堂¶
　　　　題天台聲聞十八尊者像¶
余庚午&KR0004;夏與㑹稽王仲鈞同遊廬山旬餘一夕¶
仲鈞先還南康城余獨宿開元寺軒䆫静深毛骨¶
灑然夜半夢至佛殿前遇長身僧握余手而言堯¶
曰數句巳斷於篇章之末參乎一唯獨得於言意¶
之外孔子子思相傳者如是吾佛亦如之孟子不¶
<pb:KR4d0311_SBCK_010-15b>¶
足與語此言訖而覺林月滿庭水泠泠如琴筑因¶
起坐不復寐晨粥舉似衲子無能㑹但以山中古¶
佛示現爲對轉首二紀矣臨安東山浄空岀天台¶
聲聞十八尊者像乞一轉語恍然有感追前夢書¶
之聲聞領此必有超悟於文字語言之表者¶
　　　　范丞相謝表跋¶
慶暦中　仁宗以中外人望用韓范冨共政責治¶
於期月間遇合之盛如此一朝欲止僥倖退不肖¶
而小人始側目相繼去位髙平公受知　髙廟前¶
無與比至重惜名噐裁抑茍得亦罷相於紹興&KR0004;¶
直道之難行雖盛丗猶不免可勝歎哉端平丙申¶
<pb:KR4d0311_SBCK_010-16a>¶
正月十一日於潜洪某書¶
　　　　劉忠肅尚書右丞告跋¶
挫士氣者沽激之名壞國是者調亭之論忠肅公¶
在元祐&KR0004;以吕正獻薦爲侍御史進御史中丞又¶
以正獻薦擢尚書右丞方在臺時彈奏蔡&KR0192;章亨¶
吕惠卿安燾等靡遺餘力第知去大姦大佞以扶¶
植更化之盛不暇計它日之禍也使公計它日之¶
禍則必以無所是非可否避沽激之名開調亭之¶
論局面隨手變更奚待閱八年而後爲紹聖哉雖¶
然無鮑叔則無管仲無子皮則無子産無正獻則¶
安有忠肅觀此告者當有感丙申春社日於潜洪¶
<pb:KR4d0311_SBCK_010-16b>¶
某敬題于摛文堂¶
　　　　劉忠肅冗費官制擬草跋¶
前兩項寳元嘉祐詳定减省冗費似是進故事之¶
&KR0011;後兩項元豐頒行官制指揮必公爲右司郎中¶
時代宰臣擬進續通鑑於覈正吏治條曰詔於創¶
&KR0013;差命條曰上批其間頗有刪改處大意皆如所¶
擬年月與此合　神宗聖訓左右司湏是學爲宰¶
相良有以夫¶
　　　　劉忠肅遺龔輔之手啓跋(公時爲/校書郎)¶
公用韓魏公薦自江陵府觀察推官除祕閣校勘¶
&KR0004;入朝時帖也尊諌院以先生丈丈首畨用名印¶
<pb:KR4d0311_SBCK_010-17a>¶
於月次畨用於名皆近丗所罕見¶
　　　　觀劉忠肅手簡¶
嘉定甲申某與公曽孫爲龍州交承端平乙未丙¶
申又獲與公元孫今太常寺主簿同朝常簿論事¶
挺挺有祖風烈可敬也出示此軸敬書其後¶
　　　　題劉忠肅和洗竹詩帖¶
洗竹和篇與白樂天養竹記同意闢邪衛正嚴矣¶
異時罷相乃出於所善之楊畏何薈翳託根之深¶
耶¶
　　　　觀劉忠肅所書金剛經¶
此必非在臺省時所書閑退中移心法耳¶
<pb:KR4d0311_SBCK_010-17b>¶
　　　　書諸公贈鍼醫李立之十全堂詩文後¶
眞西山病革呉義夫自江西津致立之視之曰鍼¶
有起死功未至之數日西山隤嗚呼天胡奪斯人¶
之亟耶豈二竪畏立之之至迫之殆耶抑立之有¶
天幸鍼不及施於决不可起之疾得以全其術耶¶
余得竒疾於上齶逾年累更醫不効立之視之曰¶
鍼艾所不及也知其不可治而不治是亦全巳江¶
湖間恐有異人竒士能以竒方治竒疾試爲訪之¶
幸得其方以&KR0009;是又不自居其全而能進於全歟¶
古潜洪某舜俞¶
　　　　書天笁杲古鏡住持箴¶
<pb:KR4d0311_SBCK_010-18a>¶
此古鏡磨鏡法也乆後光明透徹自無待磨諸禪¶
莫&KR0013;老行者熱瞞道不湏拂拭古潜洪舜俞¶
平齋文集卷第十¶
<pb:KR4d0311_SBCK_010-18b>¶
<pb:KR4d0311_SBCK_010-18b>¶
