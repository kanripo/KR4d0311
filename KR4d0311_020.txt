# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:39.258620
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB08n0649-020平齋文集-卷二十.
<pb:KR4d0311_SBCK_020-1a>¶
平齋文集卷第二十¶
　　外制四¶
　　　貴妃賈氏贈三代¶
　　　　故曾祖嗣業太子少保贈太子太保制¶
勑朕仰觀天樞四星之象俯稽王宫六寢之儀選¶
名閥以建妃帥列嬪而佐后恩同宰輔秩視公台¶
推慶系於一門加愍章於三丗具官某故曽祖具¶
官某忠信行乎里孝友著于家源深流長散作滂¶
葩之潤本固末茂敷爲沛艾之芳冝荷祉於孫曽¶
遂參華於宫壼肆稽故典茂發潜光升青宫三太¶
之榮侈黄壤百年之報歆予休渥燕爾後昆可¶
<pb:KR4d0311_SBCK_020-1b>¶
　　　　故曽祖母於氏贈文安郡夫人制¶
勑古者髙禖之祠帶韣而授弓宗廟之服躬桑而¶
獻繭后必以妃參之此朕所以柬求淑德陪輔隂¶
教而成王假有家之吉也匪開其先&KR0154;昌厥後具¶
官某故曽祖母某氏令儀中度懿行應規教子則¶
朱&KR1650;熊軾之榮抱孫則茸纛油幢之重慶垂三葉¶
化應二南冝申拓於脂田用増華於翟茀予非私¶
授爾尚祗歆可¶
　　　　故繼曽祖母於氏贈通義郡夫人制¶
勑后順承乾元朕旣選之貂蟬之裔妃宻賛坤德¶
朕必選之筆槖之門顧積慶之有&KR0004;冝追榮之無¶
<pb:KR4d0311_SBCK_020-2a>¶
斁具官某故繼曽祖母某氏幽閑女則婉娩婦儀¶
承先以于沼于沚之勤垂後以如山如河之懿是¶
鍾&KR0022;媛實冠宫嬙泝産嘏之源流衍䟽恩之命數¶
易封名壤増賁幽扄可¶
　　　　故祖偉太子少傅贈太子太傅制¶
勑赤城霞起而建標&KR0031;闕雲竦而夾路渟涵神秀¶
發越嘉祥地靈人傑之有開德厚流光之可&KR0114;具¶
官某故祖具官某材猷雋茂學問精深射䇿决科¶
蚤聳士林之望分符出守晚搴宦路之華惟所積¶
如江河之源故其傳全川嶽之氣子爲法從孫有¶
賢妃予方正王化之基爾盍進儲宫之傅九京可¶
<pb:KR4d0311_SBCK_020-2b>¶
作百丗其昌可¶
　　　　故祖母於氏贈蘄春郡夫人制¶
勑帝嚳建四妃而萬化成虞舜立二妃而四海乂¶
蓋得正家之道廼凝治國之功兹位亞於軒龍甫¶
儀新於䄖翟肆嘉内德爰&KR0324;先徽具官某故祖母¶
具某氏秉柔　之姿履惠和之行閨門視則婣黨¶
推尊生也有涯蚤棄采蘩之㓗死焉不朽終流芼¶
荇之芳號旣正於小君封更加於大郡僾乎如在¶
其克祗承可¶
　　　　故繼祖母陸氏贈和政郡夫人制¶
勑唐之諸妃有以恭順稱者有以敏淑稱者雖禀¶
<pb:KR4d0311_SBCK_020-3a>¶
天姿之懿實原丗範之嚴具官某故繼祖母具某¶
氏歩節佩環聲諧琴瑟言言乎勉君子之正翼翼¶
乎承先祖之恭身無愧於女箴家克貽於嬪則膺¶
子光寵具乃肅雍紫綬金章旣視儀於一品文軒¶
&KR0090;服冝追命於重闈益開湯沐之封永燕焄蒿之¶
&KR0142;可¶
　　　　故父渉太子少師贈太子太師制¶
勑梁傅有孫首&KR0013;丗宗之選膠東生女亦形光武¶
之思推百丗之發祥驗一門之流慶肇新妃掖追¶
賁親闈具官某故父具官某敵愾精忠折衝逺略¶
披攘妖祲功成淮泗之郊撫納遺&KR0058;恩&KR0013;淄青之¶
<pb:KR4d0311_SBCK_020-3b>¶
境施隆而報必腆積厚而發亦閎&KR0090;開次北之星¶
光映遡明之月&KR0028;睢寤寐思服克參窈窕之求雞¶
鳴警戒相成更致盈昌之助望孚禁壼澤被私庭¶
進東宫師範之尊侈北岳神休之應繩繩蟄蟄尚¶
克相之可¶
　　　　故母史氏贈太寧郡夫人制¶
勑&KR0081;覃后妃之本必以在父母家志女功之事言¶
之予得賢妃言動中繩矩母訓豈無自來哉具官¶
某故母具某氏出韋平之裔歸嚴徐之門熟薫染¶
於詩書恪歩趨於禮法維蛇恊夢篤生淑　之姿¶
禖燕占祥　迓衆多之祉睠起家之垂慶冝告第¶
<pb:KR4d0311_SBCK_020-4a>¶
之䟽榮申錫郡封永綏廟食可¶
　　　　桂如琥除川秦都大茶馬制¶
勑具官某茗出於蜀駔駿來於秦熈寧分職元豐¶
合之故邇者榷牧分而復合爾氣禀温良治理平¶
易䕫巫之民安其政進嬀閣之直緫秦蜀之務興¶
利除害必有得於熟聞素講者詩曰秉心塞淵騋¶
牝三千又曰思無疆思馬斯臧精爾心思之運蕃¶
吾充廐之良魯衛之政且將改聽易視矣往哉母¶
忽可¶
　　　　髙稼知&KR0198;州兼利州路提&KR0039;刑獄公事¶
　　　　制¶
<pb:KR4d0311_SBCK_020-4b>¶
勑具官某&KR0198;屏翰梁益而扼秦隴自&KR0028;堡險阻蕩¶
析於兵燼連年繕治舊觀猶未還故擇牧尤遴爾¶
氣度軒豁議論精到周旋閫幙秦蜀如指諸掌朕¶
方趣之來將有訪也而&KR0198;非爾莫固吾圉榮以木¶
天之直一道臬事併屬之拊循必厚經理必宻東¶
西應援同&KR0324;王室必睦小大之獄必以情奉計入¶
奏有日矣可¶
　　　　陳隆之除直華文閣知興元府兼安撫¶
　　　　制¶
勑具官某西顧之憂朕未嘗一日志也制蜀旣分¶
置使副梁又以謀帥請得非原堡失其險難於方¶
<pb:KR4d0311_SBCK_020-5a>¶
面之勲乎爾出入兵間而膽略雄往來塞下而機¶
籌熟&KR0198;雖重孰與梁重進直丈奎建屏作牧民生¶
之未殖者爾集之軍政之未覈者爾飭之邊防之¶
未宻者爾緝之聲援合而彼已無異情志慮公而¶
内外有實政守固而戰克矣往勿替朕命可¶
　　　　權兵部侍郎陳公益除集英殿修撰知¶
　　　　漳州制¶
勑荷紫槖而事主儒生之榮擁朱&KR1650;以奉親人子¶
之樂肆升華於論譔庸増重於蕃宣具官某韞篤¶
實之姿迪中和之度通今博古曽靡事於空言明¶
善誠身常自安於平進翼翼從塗之列誾誾經幄¶
<pb:KR4d0311_SBCK_020-5b>¶
之游如慶雲莫能名其祥如時&KR0040;不自知其潤屢¶
抗分符之請勉爲紬史之留旣上送官爰&KR0140;便郡¶
睠言漳浦近接海■雖緑林妖祲之已空而篁竹¶
驚魂之靡定亟圗綏輯盡息歎愁雅在本朝豈不¶
念蕭生之志咸知上意正欲觀黄霸之功可¶
　　　　吏部郎中權國子司業王與權除國子¶
　　　　司業制¶
勑具官某大少司成並置定於隆興朕旣得老成¶
之望爲大司成以範多士少司成亦必於士望乎¶
取之爾經明而行修本固而末茂冝爲人師白首¶
郎潜攝貳成均士翕然胥嚮三學之教法政令非¶
<pb:KR4d0311_SBCK_020-6a>¶
爾其誰屬夫學校長育人材之地寛以來之必嚴¶
以導之生徒斤斤皆有法度陽城所以陶冶人心¶
必有在於記事纂言之外者知此則知樂正后䕫¶
教胄子之意可¶
　　　　樞宻院編修官兼右司尤焴除樞宻院¶
　　　　檢詳兼右司制¶
勑具官某宰樞&KR0122;軍國之筦彊弱安危出焉淳熈¶
甲辰乙巳間三邊無塵九扈樂業時則有文儒以¶
檢詳爲右司行其所無事而天下安強蓋爾祖也¶
去之五十年爾以竒材壯志踐厥官故事便冝家¶
有遺墨自公退食盡取而閱之以尚論其丗豈特¶
<pb:KR4d0311_SBCK_020-6b>¶
寳魏證之笏哉朕方懼祖武之不克繩故申告可¶
　　　　太府寺簿趙汝譢除樞宻院編修官兼¶
　　　　權兵部郎官制¶
勑具官某刪潤置官&KR0032;樞屬爲卑在紹興有&KR0002;直¶
臣銓在乾道有&KR0002;名儒熹能大其官爾拔于公族¶
名在甲科鞅掌州縣坐閱群飛之刺天而無競心¶
不旣賢乎朕蒐英獵雋首在選中擢&KR0122;宥廷攝耶¶
武部以貫穿馳騁之材與聞廟畫從容援古&KR0105;以¶
訂&KR0022;國之&KR0002;否所居官大矣母安於卑而不之勉¶
可¶
　　　　太常寺簿朱&KR0045;祖除樞宻院編修官兼¶
<pb:KR4d0311_SBCK_020-7a>¶
　　　權刑部郎官制¶
勑具官某八陵隔於腥&KR0381;踰百年讎虜燼滅伻來¶
以圗朕灑涕恭覽&KR0099;懷朝謁謀及卿士爾銳於行¶
犯暑披榛祗欵陵下橋山弓劒儼乎猶昔而嵩洛¶
之王氣可挹也星言歸奏良尉朕心進編摩於宥¶
府仍攝事於郎曹姑&KR0324;忠勤實階選拔可¶
　　　　羅愚除淮西提舉兼知無爲軍制¶
勑具官某王師順動科調繁興朕懼淮民之告瘉¶
亟下詔蠲逋已責母収今年租非部使者之賢殆¶
壅吾澤爾名家之雋論事剴切處事精練出守江¶
城不求有餘於官而慮民之不足田里用乂其以¶
<pb:KR4d0311_SBCK_020-7b>¶
一節觀風于淮右平爾糴公爾榷察州縣吏奉吾¶
詔不勤而厲民者紏逖之人心固則國勢強矣濡¶
湏斗壘特游刃之餘可¶
　　　　黄朴除著作郎兼權考功郎官徐清叟¶
　　　著作佐郎兼權司封郎官葉味道著作¶
　　　　佐郎兼權屯田郎官並仍兼崇政殿&KR0003;¶
　　　　書制¶
勑具官某元祐&KR0004;程頥&KR0003;書崇政范祖禹在著廷¶
朕登崇畯良思得&KR0002;人發六經三史之韞爾以魁¶
壘之彦立于朝如玉在山輝潤虹貫經帷論&KR0003;屢¶
爲席前承明金馬之邃網羅舊聞採摭前記以¶
<pb:KR4d0311_SBCK_020-8a>¶
一代之史兹舉以屬爾涵養君德鋪張帝典求無¶
媿於昔賢可也青綾入直又以觀爾之吏能可¶
　　　　校書郎杜㓜節除祕書郎兼莊文府教¶
　　　　授制¶
勑具官某漢藏書麒麟天禄命劉向楊雄典校謂¶
之中祕書後漢藏之東觀以馬融爲郎惟其稱也¶
爾深於龍韜豹略之學而進於經蔚爲兩科之雋¶
翶翔&KR0125;府摩光奎壁序升以司四部之圖籍且爲¶
宗藩師疇不謂稱乃&KR0002;萬里之情三邊之勢討論¶
餘隟試爲朕孰計之可¶
　　　　趙與懃除太府寺丞余元廙國子監丞¶
<pb:KR4d0311_SBCK_020-8b>¶
　　　　章勱太府寺簿髙奎國子監簿制¶
勑具官某君人在於阜財明道大府掌貢賦之貳¶
師氏掌教國子不容偏廢也與懃擢秀宗盟首騰¶
&KR0028;决之最其爲我丞外府而以吏事通敏能稱其¶
家之勱爲之簿元廙蜚英膠庠乆著&KR0402;歴之譽其¶
爲我丞胄監而以邊畫精練克踐所學之奎爲之¶
簿夫善政得民財善教得民心其得民雖不同而¶
同於盡君師之責爾等其各效厥長以助予治可¶
　　　　資政殿學士提舉萬壽觀兼侍讀宣繒¶
　　　　除資政殿大學士光禄大夫提舉洞霄¶
　　　　宫制¶
<pb:KR4d0311_SBCK_020-9a>¶
勑朕睠懷元祐登用群賢范鎮以内祠召而辭行¶
馮京以勸讀除而請老維予宿德有昔遺風肆加¶
進律之恩庸渙告廷之綍具官某體全碩大性韞¶
端良蚤擅文&KR0163;盡奪諸儒之氣晚躋政路首參元¶
化之機國論之可否未明人材之進退未决深沉¶
籌畫宻勿敷陳巳究同寅協恭之謀廼抗陳力就¶
列之&KR0105;功成名遂而身退固適雅懷齒宿才壯而¶
意新毎形渇想屬親政柄趣侍經筵逺稽　真廟¶
之命&KR0132;儒近法　阜陵之尊舊學亟冝強起胡不¶
果來進祕殿之大名升争臣之穹秩夷猶故里匽¶
薄殊庭式昭體貌之隆増重儀刑之舊且酒醴維¶
<pb:KR4d0311_SBCK_020-9b>¶
醹以祈黄耇豈忘壽俊之思母金玉爾音而有遐¶
心尚頼逺猶之告可¶
　　　　劉用行除太常寺簿制¶
勑具官某孔子先簿正&KR0021;噐寅清禮樂之府簿非¶
冗曹比也爾以凝重之噐和平之政乆著聲於湖¶
表擢寘容臺禮制樂作皆參聽之漢儀&KR0258;秦唐舞¶
因隋情文本末必稽其失而紏其違母徒諉之簿¶
書之末可¶
　　　　宗正寺簿林申差權發遣安吉州制¶
勑具官某衆賢聚於朝而郡國吏不能皆賢元氣¶
猶未貫也故間擇周行之彦以出守爾博習明修¶
<pb:KR4d0311_SBCK_020-10a>¶
蚤藹時譽翔而後集甫簿正于麟宗呉興闕守¶
輟一賢以惠之漢選博士諌大夫爲守相之意也¶
脩門咫尺轉聞良易勿&KR0068;勿弛圗惟厥中可¶
　　　　大理少卿謝奕禮除右文殿修撰主管¶
　　　　佑神觀仍奉朝請制¶
勑具官某本朝家法上軋三代戚畹冨而貴之不¶
及以政豈特防微杜漸之意示優異也爾晉太傅¶
之懿傳漢長秋之篤友丰神氣度灑然塵表詎容¶
乆煩奏讞之冗升班論譔賦廪内祠日奉便朝玉¶
色而山立優且榮矣益厲謙恭之美對&KR0402;光大之¶
休可¶
<pb:KR4d0311_SBCK_020-10b>¶
　　　　林應龍轉承直郎制¶
勑具官某飛錢造幣蜀材孔良灌輸外帑歳有常¶
額爾董裝發應我賞科其進一階益勤勿懈可¶
　　　　户部侍郎淮東緫領岳珂磨勘轉中大¶
　　　　夫制¶
勑虞廷考百工之績而黜陟行周官計群吏之治¶
而誅賞定兹疇勞於法從冝䟽渥於綸言具官某¶
蚤擅長材屢膺煩使控天塹之勢望乆著於筭鞭¶
參地官之權班寖髙於禁槖閥匪一朝之積課當¶
三歳之遷爰舉彛章式増文秩元豐近臣之品特¶
示寵榮紹興名將之家益殫忠藎可¶
<pb:KR4d0311_SBCK_020-11a>¶
　　　　慈聖太后山陵復土提舉官呉惟德轉¶
　　　　翊衛大夫制¶
勑慈殿升真渺僊游於少廣茂陵卜祔矗王氣於¶
橋山廼睠按行之勞特循襃進之典具官某禀姿¶
温恪莅事精勤北省承休特重遭逢之慶東朝罹¶
變可勝攀慕之悲泝沙麓之慶源相稽山之吉壤¶
龍盤鞏勢騩馭妥靈冝陟序於横階用増華於留¶
務益思謙毖祗對恩榮可¶
　　　叅知政事曽從龍贈三代¶
　　　　故曽祖詳太傅贈太師制¶
勑朕進　寧考之舊臣懷　昭陵之碩輔修紀綱¶
<pb:KR4d0311_SBCK_020-11b>¶
於基命宥宻之日問政令於同寅協恭之時終定¶
䇿于兩朝用垂休乎億丗去之幾葉有爾曽孫具¶
官某故曽祖具官某靈臺湛凝㤗宇昭晣忠和孝¶
友之行悉本諸身詩書禮樂之風遂昌厥後卓犖¶
倫魁之彦雍容近弼之聮逺泝慶源丕&KR0402;&KR0598;&KR0125;巖¶
石之瞻師尹蔚爲窀穸之光故國之有丗臣益介¶
雲仍之祉可¶
　　　　故祖憕太師衛國公贈魏國公制¶
勑元受之參則一貫忠恕之學參得之&KR0039;則浴沂¶
舞雩之風出雲必自於太山導&KR0222;實由於嶓&KR0193;不¶
遡所積&KR0154;觀厥成具官某故祖具官某性抱冲和¶
<pb:KR4d0311_SBCK_020-12a>¶
氣涵磅礴&KR0323;叚下澤夙優郷里之評駟馬髙車終¶
遂門閭之志鍾聞孫而間出參大政以更張爰敷¶
告第之恩庸侈傳家之慶自天&KR0236;羡文公之衛允¶
臧易地進封畢萬之魏必大營魂儼在寵渥祗歆¶
可¶
　　　　才人賈氏故伯冲贈迪功郎制¶
勑具官某氏故伯具某人維&KR0022;之媛建閤後庭澤¶
曁一門厥有令典爾其伯父拱木巳隂&KR0004;品追榮¶
尚歆殊渥可¶
　　　　才人賈氏故兄承奉郎貫道贈承事郎¶
　　　　制¶
<pb:KR4d0311_SBCK_020-12b>¶
勑具官某氏故兄具官某維&KR0022;之媛建閤後庭澤¶
曁一門厥有令典爾其同氣拱木巳隂進秩追榮¶
尚歆殊渥可¶
　　　　故母弟迪功郎史商卿贈修職郎制¶
勑具官某氏故母弟具官某維&KR0022;之媛建閤後廷¶
澤曁母黨厥有令典爾其季舅拱木巳隂進秩追¶
榮尚歆殊渥可¶
　　　　趙以夫除江西路提舉常平茶鹽公事¶
　　　　制¶
勑具官某江右壤接閩粤創殘未&KR0024;思得賢使者¶
藥石而梁肉之亟還元氣之舊爾以公族儀儀之¶
<pb:KR4d0311_SBCK_020-13a>¶
麟周旋外服藉甚有聞輟臨漳之符以&KR0067;節幸一¶
道部邑南豐繄乃故治民之情僞俗之良寙皦如¶
示諸掌咨諏所及精采一變積憊甦醒矣亦惟深¶
求大學以義爲利之意則獲我心可¶
　　　　祕書少監趙汝談除宗正少卿依舊兼¶
　　　　權直學士院制¶
勑具官某宗正四星在帝座東南漢取象置官以¶
序九族辟彊德更生遞爲之爾學如辟彊行如德¶
文采議論有更生之風羽儀道山翛然澤臞輝浸¶
群玉不可得而親踈也維今屬籍蕃衍盛大過劉¶
氏其爲朕奠丗繫辨昭穆而陶之信厚以重盤石¶
<pb:KR4d0311_SBCK_020-13b>¶
之宗視草鑾坡則已試可矣可¶
　　　　&KR0061;甫除祕書少監制¶
勑具官某朕惟五緯聚奎天開離明之運科目取¶
士而異人出焉故親政以來招選魁&KR0292;之雋登之¶
政途列之經幄且進之䇿府爾學傳于家磨礲于¶
師友所造蓋深麾節攸届旣推詩書之澤浸其民¶
又合秀民佳子弟以義理性命之學啓迪而薫陶¶
之自任以斯道&KR0002;此參領登瀛冝矣詩曰樂只君¶
子&KR0022;家之光其疾驅以副虚佇可¶
　　　　張嗣古右文殿修撰知平江府制¶
勑具官某漢重三輔唐重四輔闔閭故國吾股肱¶
<pb:KR4d0311_SBCK_020-14a>¶
郡也選任維艱爾蚤聞前輩之論議熟識昭代之¶
典章而材諝足以濟之龍泉干將鳴匣蓋乆用之¶
惟恐不亟北門留鑰雖輟干行屏翰近畿徒得君¶
重其通班于祕殿往宣朕意時和歳豐坻京相望¶
民有漁陽不可支之樂而無新店實強取之苦斯¶
稱厥職可¶
　　　　趙立夫除祕閣修撰樞宻副都承旨制¶
勑具官某天下之&KR0020;猶衡朕旣遴柬廷彦出長外¶
服必博選民庸入治内服然後無輕重之偏爾頃¶
繇九列觀風近甸聲氣不揺而百蠧戢蓋吏師也¶
孝宣厲精政事樞機周宻周貴加詳宻貴加謹維¶
<pb:KR4d0311_SBCK_020-14b>¶
爾老於識而精於慮式遄其歸以譔著中祕參宥¶
廷之導旨周宻以濟中興其庶矣乎可¶
　　　　朱鑑除大理寺簿林瓌軍噐監簿制¶
勑具官某等作士而致猾夏之誅獻囚而參獻馘¶
之禮此致刑儲戎所以分職並命也爾鑑所傳者¶
正濟以䟽通爾瓌所養者厚守以静退朕惟兵刑¶
非二事旣命鑑以鈎&KR0068;寺之違又命瓌以稽戎監¶
之闕能使桁楊卧於圜扉戈鋋森於武庫厥職無¶
不舉矣可¶
　　　　張元簡除直寶文閣知鄂州兼㳂江制¶
　　　　置副使制¶
<pb:KR4d0311_SBCK_020-15a>¶
勑具官某江漢上流而下三制閫相望撑裏拓表¶
之&KR0020;也鄂渚參襄陽金陵之間事權旣還責任與¶
等爾氣盛於折衝謀深於應變而崇論足以發之¶
廷臣讙謂可當一面寶奎寓直龍節虎符往爲朕¶
控長江而制勝逺觀三國必争之形近考中興布¶
置之略民力汝&KR0073;軍實汝充千艘萬弩汝肄墜者¶
舉惰者&KR0108;而隱然老羆當道之足恃乃言厎績矣¶
可¶
　　　　權户部尚書眞德秀除翰林學士知制¶
　　　　誥兼侍讀制¶
勑天下之動正夫一務興起於群心聖人之情見¶
<pb:KR4d0311_SBCK_020-15b>¶
乎辭在宣昭於大訓迪惟　仁祖有&KR0002;臣脩朝京¶
師於甲午之元拜内相於季秋之月其深厚則兩¶
都之正氣其坥明則三代之遺風登崇&KR0002;人皷舞¶
斯丗具官某剛而濟以大和而約之中殫見洽聞¶
學貫乎百丗之上崇論閎議名塞乎兩儀之間¶
先帝封植以詒謀冲人招徠而訪落甫辭儤直遽¶
厭論思羔羊素&KR0093;五紽毎&KR0099;懷於正直白駒生芻¶
一束徒嘉歎於逍遥惟碩果之剥不窮故拔茅之¶
㤗有待少重十連之&KR0009;遄歸八座之班屬親攬於¶
皇綱志中興於帝業予欲山東之聽詔令觀化成¶
於湏&KR0119;予欲河西之&KR0013;璽書驚明見於萬里疇咨¶
<pb:KR4d0311_SBCK_020-16a>¶
大筆樂得英髦趣躋鼇禁之崇仍侍虎門之邃虞¶
夏之書渾爾逺追雅奥之風堯舜之道皇&KR0006;備究¶
緝熈之益尚圖大任用穆群瞻可¶
　　　　曽頴秀除浙西路提&KR0039;刑獄公事制¶
勑具官某畿内部使者諸道取則非識召南甘棠¶
行露之意不在繡斧之選爾篤學喜脩風裁簡逺¶
抱夜光而不輕售起之浙右之節行以絜矩之道¶
貪殘退聽善良吐氣四方將於是乎觀不特狴犴¶
之無&KR0072;也矧伯氏陳時臬事千閩其思光華所&KR0013;¶
無逺邇之間可¶
　　　　都官郎中傅壅差知嚴州制¶
<pb:KR4d0311_SBCK_020-16b>¶
勑具官某諌大夫有以直聲著於嘉定&KR0004;者吾不¶
得而見之思用其子爾謹守家學而有父風不阿¶
不詭安於平進朕始親政事旣起之丞又進之郎¶
顧猶退然以疾辭維爾郡縣最著於江閩乆矣嚴¶
陵輔&KR0022;姑分符竹少需葵丘之戍以俟疾平朕不¶
汝忘也可¶
　　　　鄒應龍父徽贈宣奉大夫制¶
勑蕆儀丗室備殫饗帝之誠肆眚端闈誕布漏泉¶
之澤矧義方之垂慶冝愍典之追榮具官某侃侃¶
德人怡怡善士一眞不鑿伹知櫝玉之藏萬卷有¶
傅何愛籝金之滿鍾倫魁之雅望通法從之穹班¶
<pb:KR4d0311_SBCK_020-17a>¶
嚴父之禮旣成顯親之恩可後蕭零湛露特升一¶
列之華木撼悲風尚吐九原之氣可¶
　　　　葉宰直華文閣知泉州制¶
勑具官某朕嘉與海内更始疇昔庶士御事淫朋¶
比德者退之有爲有猷有守者進之而内外肅爾¶
以直簡之噐明通之識列在烏府斡棄周鼎而寶¶
康瓠時論日陂乃能不爲咸股之隨有識韙之泉¶
七閩望郡且筦琛航凋憊乆而未甦爾其以奎直¶
起家熟思振刷之方挽回冨庶之舊用稱簡拔可¶
　　　　陳舜臣湖北提&KR0039;刑獄公事林演提舉¶
　　　　湖北路常平茶鹽公事制¶
<pb:KR4d0311_SBCK_020-17b>¶
勑具官某等禹貢田賦定於雲土夢作乂之後召¶
南獄訟息於美化行乎江漢之餘今荆楚境也故¶
出節而分遣爾舜臣以詳練之材治邕管逺民安¶
之司&KR0067;湖右就進憲節明刑弼教必能使江漢皆¶
善俗爾演以平易之政治景陵人有去思易麾安¶
陸亟進&KR0067;節推利予民必能使雲夢無横歛夫監¶
司賢則郡守賢郡守賢則縣令賢轉移習俗當自¶
身始保護風寒亦惟本固往懋哉可¶
　　　　桂萬榮直寶章閣知常德府彭方直祕¶
　　　　閣知&KR0061;州制¶
勑具官某等汲黯願出入禁闥蕭望之雅意本朝¶
<pb:KR4d0311_SBCK_020-18a>¶
士以華近爲榮自昔然也而吾望郎如萬榮名監¶
少如方顧牽聮以外庸請豈朕待賢之道有未至¶
耶抑賢者體國無内外之間也武陵統乎澧辰沅¶
靖冝春介乎潭洪贛吉其俗皆易治而難服爾萬¶
榮予職往守武陵爾方予職往守冝春寛以字之¶
静以鎮之異壤而同治矣朕將於此乎選表可¶
　　　　留元剛轉中大夫直寶文閣致仕制¶
勑具官某唐以博學宏詞設科裴度陸䞇李絳杜¶
黄裳繇此途選今其蜚聲是科者皆列在禁近惜¶
一賢之不及見也爾學該七略文成一家先朝以¶
殊科擢寘柱下史未爲不遇而留滯周南抑何乆¶
<pb:KR4d0311_SBCK_020-18b>¶
耶未衰告老冝實僅秀進之華秩仍直寶奎以&KR0009;¶
賢雋之思尚祗休渥可¶
　　　　權刑部尚書李&KR0811;除權禮部尚書兼侍¶
　　　　讀制¶
勑羲易之定民志莫先乎乾坤衣裳禹範之叙彛¶
倫莫大乎威福玉食朕収還八柄扶立三綱堂陛¶
之分旣嚴鼎吕之勢斯重爲國以禮待人而行具¶
官某氣清而神&KR0254;齒宿而意壯奫淪其學瞿唐三¶
峽之深紆餘其文卭郲九折之峻自夾螭而振武¶
屢鳴鳯以蜚聲去不可留用然後見油幢中立坐¶
息江湖之波茸纛外馳盡収峩雪之祲茂賢勞而¶
<pb:KR4d0311_SBCK_020-19a>¶
不伐堅&KR0004;志以善藏玩丗何求際時乃出渇大老¶
之入見促便朝之給扶中庸九經所陳者天下國¶
家之道丘索五典所讀者上丗帝王之書嘉德義¶
之可尊知文獻之足證擢繇司冦進攝春官以正¶
名爲衛之先以秉禮爲魯之本豈止九賔之臚句¶
群臣無敢諠譁抑令三輔之威儀老吏或至垂泣¶
乃&KR0002;石室太史之業金華師氏之功具罄英猷奚¶
煩多訓可¶
　　　　禮部尚書陳卓除吏部尚書兼給事中¶
　　　　兼侍讀制¶
勑朕仰惟　孝廟夙重天官妙選於乾道淳熈之¶
<pb:KR4d0311_SBCK_020-19b>¶
間豈一二士眞除於俊卿必大之後&KR0138;三數人矧¶
趨&KR0200;闥之嚴仍侍露門之邃輯兹茂渥屬我&KR0132;儒¶
具官某玉粹而春和霜明而秋㓗代言爾雅蔚乎¶
廊廟之文批勑森嚴屹然社稷之噐乆周旋於禁¶
槖日宻勿於宸旒望之則祥麟威鳯之在廷親之¶
則天球洪璧之照几簡知惟舊郷用罙深睠遵晦¶
於十年甫厲精於期月内閑請謁旣絶側門敕授¶
之風外杜營求盡革都堂唱注之弊猶慮三銓之¶
法未精九等之材疇庸儀曹冠序選部以水鏡之¶
清而洗丗道之濁以衡石之公而遏物情之私品¶
藻之鑒旣髙論思之望逾重帥屬掌治朕方思周¶
<pb:KR4d0311_SBCK_020-20a>¶
公六典之規知人安民爾盍究臯陶九德之訓祗¶
承眷&KR0029;懋對儀圗可¶
　　　　崔福轉兩官制¶
勑具官某邊城讎保虓將火攻烈熖駕風危櫓飛¶
燼受降旣乆論賞可稽峻陟武階力圗忠報可¶
　　　　故通直郎游九言特贈直龍圗閣制¶
勑具官某洙泗之傳爲伊洛伊洛之傳爲建之熹¶
潭之栻得其學者皆能著見於丗爾天姿敏強博¶
極群書而質疑就正於二子體之心驗之身且推¶
之民其學進乎成矣習僞有禁秉德不回棄通籍¶
而抱遺經賫志黄壤朕聞而嘉之羲圗寓直表厲¶
<pb:KR4d0311_SBCK_020-20b>¶
節介光明芬郁於百丗者未嘗没也可¶
　　　　葉奭除宗學博士金淵國子博士戚士¶
　　　　遜太學博士&KR0061;商武學博士兼魏惠獻¶
　　　　王府教授制¶
勑具官某等漢重師法淄川濟南齊魯燕趙之學¶
皆以專門名家爲博士或變其師&KR0003;雖衆薦不得¶
與厥選蓋精爾奭直而方有折角之風爾淵莊而¶
静有下帷之志爾士遜明而整五業並授爾商端¶
而㓗諸家兼通其學悉有師法兹進奭于宗庠進¶
淵士遜于上庠進商于右庠仍範我麟定各推所¶
藴招諸生立堂下誨以仁義道德性命之歸正學¶
<pb:KR4d0311_SBCK_020-21a>¶
有傳矣可¶
　　　　將作監簿劉克莊除宗正寺簿制¶
勑具官某鶴鳴于九臯聲聞于天士抱&KR0018;足以鳴¶
於丗雖逖隱未有不逹於朕聽者爾學有源文有¶
度歛芒鏟采不與韋布角進而英聲發越不容揜¶
朕夙有聞焉瑤牒屬籍與慶系僊源圗譜纂輯于¶
司宗天近地嚴有列其中者皆名儒咨爾往簿正¶
之途轍清矣益養其聲之所自出以鳴國家之盛¶
可¶
　　　　戴&KR0464;宗學諭何處恬太學正馮去疾太¶
　　　　學録王萬國子録制¶
<pb:KR4d0311_SBCK_020-21b>¶
勑具官某等士始進于朝而優游詩書之林饜飫¶
道德之海不其榮乎爾&KR0464;之温明雅有風致爾處¶
恬之沉厚蔚有典刑爾去疾之雋邁逺有志槩爾¶
萬之純茂深有韞藉其學皆可爲人師&KR0464;往諭宗¶
庠處恬去疾萬往正録成均進之始也大學始教¶
皮弁&KR0021;菜宵雅肄三知此則知立教之本可¶
　　　　顔頥仲司農寺丞魏峻軍噐監簿制¶
勑具官某三代盛時因井田以制軍賦廼積廼倉¶
與干戈戚&KR0045;非二事也農寺戎監故並建屬爾頥¶
仲抱材通敏治郡可紀其歸以丞治粟之司爾峻¶
賦姿爽亮立朝可觀其進以簿儲戎之府太倉武¶
<pb:KR4d0311_SBCK_020-22a>¶
庫雖異厥職農以養兵兵以衛農尚於斯有考可¶
　　　　韓濤除太社令制¶
勑具官某司社置官紹興中首命臣彦直爲之蓋¶
以光寵勳將之家爾同出一門克紹弓冶庀職漕¶
幕能寡悔尤兹故命之丗厥官知寅直之難秉而¶
輕肥之易縱則亢厥官矣可¶
　　　　史冝之直龍圗閣致仕制¶
勑具官某維昔　兩朝元輔之猶子冝之均佚&KR0117;¶
館以謝事告亡幾何台星亦坼朕念之怛然爾&KR0402;¶
歴四十餘年業行在州里政理在郡國人能誦之¶
胡遽止於斯也華屋山丘恍其昨夢淵圗進直尚¶
<pb:KR4d0311_SBCK_020-22b>¶
服恩榮可¶
　　　　王陞轉承節郎制¶
勑具官某造幣之楮來自蜀道爾督綱程靡有稽¶
失進秩一等用酬勞瘁可¶
　　　　同鼎武節郎來伯友武翼郎王聞顯武¶
　　　　節大夫呼延賞武翼郎制¶
勑具官某等漢開降者封賞之科唐著異域歸忠¶
之傳爾委身王國效力邊城疊二秩以升華肩一¶
心而圗報可¶
　　　　張震雷張萬取並&KR0024;承信郎制¶
勑具某人等武舉以郭子儀重爾兄弟講磨兵略¶
<pb:KR4d0311_SBCK_020-23a>¶
外省聮登屬邊&KR0028;之賛籌阻萬里之入對悉授&KR0004;¶
品開之榮途其相勉以功名見可¶
　　　　史彌鞏轉朝散郎髙不儔轉奉議郎制¶
勑具官某筦榷國計所關羡利必賞爾庀職京口¶
克懋厥官歳入有常能溢其額俾進升於一列庸¶
&KR0324;厲於勞能可(不儔改京/口爲畿内)¶
　　　　髙平郡夫人毛氏進封和國夫人制¶
勑明德伏波之女自藺發祥和熹太傅之孫由隂¶
毓瑞睠慶源之特異冝寵數之増隆具官某氏性¶
行金相容儀玉度河山禀粹嬪于相國之門江漢¶
毓徽鍾我俔天之妹篤禕衣之致養侈&KR0090;服之䟽¶
<pb:KR4d0311_SBCK_020-23b>¶
榮號旣正於小君秩更加於大國祗膺休渥茂介¶
&KR0132;齡可¶
　　　　楊恢除直徽猷閣權知襄陽府京西安¶
　　　　撫副使制¶
勑具官某西清邃閣　列聖圗訓在焉寓直其間¶
非積望之舊效績之新不輕&KR0140;躐級而升尤爲異¶
數爾擷岷峩之秀吞雲夢之雄進牧京襄坐控許¶
洛文奎峻直越三等而上之蓋以方面之勲望爾¶
非徒以華爾也矧徽猷實維　哲廟寶儲遐想俘¶
獲&KR0017;章青冝結之盛尚起壯志可¶
　　　　彭鉉廣東路提&KR0039;刑獄公事石孝淳廣¶
<pb:KR4d0311_SBCK_020-24a>¶
　　　　東路轉運判官制¶
勑具官某等五嶺之東官以征粟鬻醝牟利民一¶
䟽食不獲安或怵於無聊而動朕甚憫焉爾孝淳¶
守曲江無苛政旣出節以推平反之惠就&KR0140;外計¶
坐斡賦輿爾鉉守南安有善譽甫増秩以&KR0324;中和¶
之最趣攬濡轡往司祥刑其踐實同好整同熟於¶
治理又同觀省民瘼廉訪吏姦相與布宣詔條如¶
朕臨遣母使逺方重蘇洵刺史又抑之歎也可¶
　　　　陳畏浙東路提&KR0039;刑獄公事制¶
勑具官某泰與否相爲消長疇昔人材排根於憸¶
人耳目之官者朕悉起諸家食用之不遐遺爾豈¶
<pb:KR4d0311_SBCK_020-24b>¶
弟而㢘端方而静中外之譽俱髙薋菉葹以盈室¶
判獨離而不服冝險德之莫容也錯枉舉直公道¶
是張左淛郷部亟爲朕起衣繡而晝行獄讞之亭¶
吏治之澄惟爾風力之凝可¶
平齋文集卷第二十¶
<pb:KR4d0311_SBCK_020-25a>¶
