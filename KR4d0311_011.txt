# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:38.774288
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB08n0649-011平齋文集-卷十一.
<pb:KR4d0311_SBCK_011-1a>¶
平齋文集卷第十一¶
　　箴¶
　　　　緝熈箴(并序)¶
臣　月正元日　皇帝陛下御大慶殿受朝朝¶
退中出奎畫詔増&KR0024;講讀官夫天下之務衆矣而¶
學爲大故二典莫先於若稽古　陛下&KR0109;道佩德¶
&KR0100;堯矩舜履端於始典學是崇豈特漢丗重席於¶
正旦以華觀聽哉虚心遜志日再御緝熈延見儒¶
臣峩冠垂紳魚雅就列凢皇王帝霸之所以治天¶
地民物之所以立莫不聚辨居行以進乎罔覺臣¶
寡陋不足以望日月之末光躐升勸誦榮燭縑簡¶
<pb:KR4d0311_SBCK_011-1b>¶
退惟恭在責難敬在陳善輙効虞人官箴王闕謹¶
拜手稽首裁减一篇昧死塵獻于進讀之始文詞¶
骫骳而毣毣寸忠日以髙明光大望　陛下伏惟¶
聖慈特垂采擇其辭曰¶
灝穹生民作之君師中立一身宗主兩儀仁在自¶
弘敬在自約剛在自克明在自覺蓋尊莫尊於德¶
性微莫微於道心正能養於蒙則如泉之始逹慾¶
不窒於損則如澤之彌深是以大學止於至善中¶
庸必謹其獨凖繩規矩檢百爲於將動盤杅几杖¶
収一念於未逐惟定可以澄萬化之源惟虚可以¶
來萬善之益惟博易可以培人材之氣惟寛静可¶
<pb:KR4d0311_SBCK_011-2a>¶
以&KR0073;民生之力五事乃饗帝之本九經實用丗之¶
則關雎麟趾之意存則王政舉常棣葛藟之義明¶
則天彛植此帝王所以正心而脩身齊家而治國¶
彼惠而姣臨春昭陽豈不爾思伐德之鋩彼醲而¶
郁糟隄肉林豈不爾思傷生之鐔况淫樂者志必¶
荒沈湎者氣必昏前靡顧乎太華之壓後遑恤乎¶
滄溟之翻以四海大命供方寸之侈以百丗惡名¶
易一息之懽胡不思天命之不易王業之至艱欽¶
哉母謂天髙厥鍳匪近相在爾室莫見乎隱母謂¶
民卑其聽易欺鼔鍾于宫莫顯乎微故清燕而居¶
必如駿奔在廟之頃嚮晦而息必如辨色眡朝之¶
<pb:KR4d0311_SBCK_011-2b>¶
時所觀貴大母梏於隘所慮貴逺母局於淺母功¶
之徼維莠驕驕母利之涸維木濯濯母名之慕而¶
實之棄母才之尚而德之遺母任賢而貳母去邪¶
而疑母愛直而䟽母喜正而違事母輕於舉而中¶
畫令母易於出而遽移優游則威權遷姑息則紀¶
綱壞牽親故之私恩則𧇊人心之公玩左右之小¶
慧則累君德之大以至舟偏重則失平藥泛試則¶
徒快朝不和何以和於野内未治何以治乎外是¶
皆有國者之通患願治者之深戒於戯道自學而¶
入治自學而出思王度於祈招知稼穡於無逸惡¶
旨酒好善言三王四事之樞要放鄭聲逺佞人四¶
<pb:KR4d0311_SBCK_011-3a>¶
代禮樂之根極行必力行積必眞積小臣詔讀敢¶
告執㦸¶
　　　　好軒箴¶
典午稱好不與物忤其圜外方中者歟稽之三代¶
直道則未也子斐名軒之意不可不箴¶
人心如面醜妍異姿譽醜爲妍嫫突西施丗道如¶
樂雅淫異曲指淫爲雅韶遜桑濮离婁師曠惟明¶
以聦阿邑莫辨塗耳目同如好好色大學所貴懷¶
我好音詩人取義理有攸當孰謂其誣而或反之¶
非欺則䛕以言餂人君子不予隱惡揚善聖人所¶
許侯魯男子善學展禽欲師德操斯軒斯箴¶
<pb:KR4d0311_SBCK_011-3b>¶
　　銘¶
　　　　可齋銘¶
子斐佳公子篤學好脩詞葩而履方以可名齋玉¶
堂老仙記之某贅爲作銘¶
仕止乆速始終條理中清中權我則異是繄聖之¶
時天地相似賢希乎聖考祥視履謟驕不作端木¶
所喜簡以自將子桑伯子事稽厥冝不啻足矣欲¶
進乎道尼母以柅樂而好禮如金就砥敬以行簡¶
如弓矯矢任重致逺其謂斯士盤洲有孫玉雪蘭¶
芷垂髫拱立一語提耳挾山超海不可則止我與¶
聖賢相去半跬爲所可爲如詘伸指勿謂僅足稅¶
<pb:KR4d0311_SBCK_011-4a>¶
駕旋&KR0100;光昭前聞銘在齋几¶
　　　　三研銘¶
瓦得之梓潼令端得之五羊醫子石得之天目黄¶
冠叄銘之¶
艮其埴坤其閾坎其洫蔡而墨之離其食¶
金聲而方玉紺而章洸洸乎泱泱乎三代禮樂之¶
藏¶
割&KR0627;龍之膽剖玄鵬之卵霆耶風耶此其筦¶
　　　　蠖室銘¶
室在聞復閣衡維摩方丈五去一從半之三面禇¶
屏闢左牖以受朝陽之光孜禪作也余爲名以蠖¶
<pb:KR4d0311_SBCK_011-4b>¶
今二十餘年矣而閑居讀書其中似非偶然者不¶
可不銘銘曰¶
天地四維八尺之璣日月兩燿八尺之表中立吾¶
身宇宙而人心統元識肧腪太極有室衡㝷此身¶
此心如璣之斡如表之臿屏宻牖明體舒氣平其¶
處也眇其運也杳萬古在前後千億年六合爲大¶
微一塵芥悉受以虚不欠不餘溥通妙用縱横錯¶
綜屈必有伸所致者神伸必有屈所養者德屈伸¶
相生天命流行維欽厥止青山在几¶
　　　　端齋銘¶
王孫保之丞臨安有廉静稱與余篤相好也滿别¶
<pb:KR4d0311_SBCK_011-5a>¶
爲言先大夫蚤以端人爲過庭訓荏冉四十餘年¶
矣心之所存身之所履未嘗不凖於端日營一室¶
&KR0869;父書其中將歸而熟讀益求所謂端者子盍爲¶
我發焉余&KR0719;然有感於切磋之義遂爲之銘曰¶
猗君子&KR0006;身端行莊以端爲符詔子直方義以方¶
外内主乎敬敬勝百邪何適非正容色辭氣所貴¶
者三日省厥身居與道參視聽言動所勿者四日¶
用其力欲仁斯至冨貴利逹孰無是心所不可爲¶
枉尺直㝷貧賤困苦夫豈其願所不可悔任重道¶
逺無餒則大無欲則剛萬鍾一瓢緼&KR0129;繡裳太山¶
積雪蒼松鐵色黄河怒濤孤峯斗立維古端人悠¶
<pb:KR4d0311_SBCK_011-5b>¶
悠我思惟今端人尚其似之聖賢參前一室環堵¶
母貳爾心受天之祐¶
　　　　阮逢時澹庵銘¶
人統氣形中涵太冲不將不迎虚静明通物誘而¶
遷逐外忘内天理人慾彼進此退有醴其醲勢利¶
之酣有飴其美聲色之甘飽心生疾快意起競能¶
寡其欲自還所性盎乎春融寥乎秋清靚乎深淵¶
汨乎大羮脫機削械未散之樸郤紛屏華可乆之¶
約朋來斯孚匪宻匪踈事至斯應匪亟匪徐左圗¶
右書前槐後竹明月在池白雲滿谷琴入希微詩¶
造和平神怡體舒赫胥大庭以此事先以此燕後¶
<pb:KR4d0311_SBCK_011-6a>¶
鄙聞而寛薄見而厚噫委命則恬任理則眞收歛¶
則敬警省則仁方寸寜極萬象化醇味此無味名¶
其實賔¶
　　　　龔時俌庸齋銘¶
顥穹生民秉彛好德本體明清實用平直耳目口¶
鼻此性形色仁義禮智此心知識父止父道子共¶
子職郷黨恂恂閨門翼翼是爲天常亦曰帝則無¶
哲無愚無今無昔雞鳴而起向晦而息夏葛冬裘¶
渇飲飢食順而循之如水就濕背而反之如木倒¶
植夙夜匪懈如穎斯栗旦晝或汨如皦斯蝕秩叙¶
諏謨信謹稽易學爲入門敬是居域無事而擾凢¶
<pb:KR4d0311_SBCK_011-6b>¶
夫擿埴與時而中君子安宅體認要精踐守貴力¶
行著習察有舜無跖經名而廬(慈湖名其母夫/人墓廬曰天經)庸¶
名而室允蹈斯義勿問元吉¶
　　　　鶴巖銘¶
東天目支峯曰雲鶴巖雲冒其顛輙雨鶴未嘗見¶
也壬戌春群鶴見某叨奉常第己卯秋再見子有¶
翁冠郷選夫豈偶然哉翁所居與巖直因以鶴巖¶
自命昻昻中林&KR0108;爲時瑞巖瑞翁耶翁瑞巖耶銘¶
曰¶
天作髙山東西兩目虬潜西淵鶴盤東谷枕西之¶
沱宅東之阿與虬委蛇與鶴婆娑鶴禀乎陽維君¶
<pb:KR4d0311_SBCK_011-7a>¶
子性清哉伯夷浩然鄒孟鶴遊乎隂維君子居顔¶
氏陋巷孔明草廬導陽而鳴九霄咫尺脫隂而升¶
萬里瞬息在易後天尻坎頂離葆此純白觀象玩¶
辭¶
　　賛¶
　　　　老人壽容賛¶
徹也禪葆也僊静也淵全也天¶
　　　　崔先生壽容賛¶
清獻之清忠定之定杭海健㠶燭天老鏡¶
　　　　白李韓柳賛¶
壬午春行劒利萬山中乞漿野人家小憇見壁間¶
<pb:KR4d0311_SBCK_011-7b>¶
唐人像四頗有思致扣所從來主人謂探籌得之¶
遂售于我四君子聲名俱震燿一丗俱以事貶香¶
山昌&KR0058;還爲名法從柳州竟爲蕉荔留太白且&KR0016;¶
鯨不返矣中苟無媿讎我者豈能終病之少餒焉¶
好我者不能翼而&KR0108;也人耶天耶戊子夏五西市¶
暴梅因太息爲之賛¶
忠南夜郎零陵潮陽地何凉凉人何堂堂如星在¶
天垂精耀芒隕而爲石桀立不僵如水行地茫乎¶
望洋激而之山歕薄淋浪不縮不張不軋不揚繄¶
人之鬰斯天之昌理有消息時有通塞禍同福殊¶
剛柔異則柔必有麗剛能自植剛窮斯返柔窮愈¶
<pb:KR4d0311_SBCK_011-8a>¶
窒否終則傾屯終則泣剥終碩果坎終叢&KR0068;士寜¶
剛躓母坐柔踣吾以四子占終於易¶
　　　　東山渡水布袋賛¶
半進半退是&KR0482;是礙且請老師放下布袋¶
　　　　蜀繡轉經觀音賛¶
觀丗間音非丗間音非丗間音觀丗間音咦一卷¶
旁行𩀱㸃&KR0238;無人識得老婆心¶
　　　　昭君賛¶
彼姝者子丰&KR0006;孌&KR0006;懷我好音&KR0022;之媛&KR0006;今夕何¶
夕而恍此見&KR0006;雖然賢賢易色可也¶
　　　　莫愁賛¶
<pb:KR4d0311_SBCK_011-8b>¶
美目盻&KR0006;清揚婉&KR0006;悠悠我思室而逺&KR0006;還予授¶
子之粲&KR0006;雖然好德如好色可也¶
　　　　鍾冠之出山佛賛¶
聞何法來爲何事岀放妙光明作大饒益¶
　　　　題子馨弟&KR0009;容¶
髯星星而氣&KR0254;眉垂垂而意舒易足而寡求危坐¶
而深居此吾家之少游㓜輿也聽風雨於對床約¶
雲山之卜廬朝奉親而撰屨夕課兒而讀書吾其¶
歸乎¶
　　雜文¶
　　　　兩漢詔令緫論¶
<pb:KR4d0311_SBCK_011-9a>¶
自典謨訓誥誓命之書不作兩漢之制最爲近古¶
一曰䇿書其文曰維某年月日二曰制書其文曰¶
制詔三公三曰詔書其文曰告某官如故事四曰¶
誡勑其文曰有詔勑某官此其凢也䇿有制䇿詔¶
䇿親䇿勑有詔勑璽勑宻勑書有䇿書璽書手書¶
權書赫蹏書詔有制詔親詔宻詔特詔優詔中詔¶
清詔手筆下詔遺詔令有下令著令挈令及令甲¶
令乙令丙諭有口諭風諭譙諭宥罪有赦訓諸王¶
有誥召天下兵有羽檄要詰有誓約延拜有賛以¶
致有報有賜有問有詰又有手迹手記詔記其曰¶
恩澤詔書寛大詔書一切詔書及哀痛之詔隨事¶
<pb:KR4d0311_SBCK_011-9b>¶
名之此其目也䇿命簡長二尺短者半之以篆書¶
罷免用尺一木兩行以𨽻書遺單于書牘以尺一¶
寸選舉召拜亦書之尺一板古今篆𨽻文體曰鶴¶
頭書與偃波書俱詔板所用在漢則謂之尺一簡¶
詔書有眞草又有案案者冩詔之文一扎十行細¶
書以賜方國扎牒也孟康曰漢&KR0004;有三璽蔡邕獨¶
斷曰天子六璽皆白玉螭虎紐輿地志曰漢封詔¶
璽用武都紫泥故制詔皆璽封尚書令印重封唯¶
赦贖令司徒印露布州郡詔記緑綈方厎用御史¶
中丞印通官文書不著姓司𨽻詣尚書封胡降檄¶
著姓非故事詔書皂囊施檢報書緑囊宻詔或衣¶
<pb:KR4d0311_SBCK_011-10a>¶
帶間丹書藏之石室策書藏之金匱此其制也漢¶
丗代言未設官王言作命厥意猶古而討論潤色¶
亦間有其人髙后令大謁者張澤報單于嫚書淮¶
南王安善文辭武帝每爲報書及賜常召司馬相¶
如視草光武荅北匈奴藁草司徒&KR0122;班彪所上至¶
永寧中陳忠謂尚書出納帝命爲王喉舌諸郎鮮¶
有雅材每爲詔文轉相求訪且辭多鄙固遂薦周¶
興爲尚書郎秦少府吏四人在殿中主發書謂之¶
尚書漢因之武昭以後稍重張安丗以善書給事¶
尚書囊簮筆事武帝數十年後漢始置尚書郎三¶
十六人主作文書起草月賜赤管大筆隃麋墨此¶
<pb:KR4d0311_SBCK_011-10b>¶
其造命之原也詔御史大夫下相國相國下諸侯¶
王御史中執法下郡守制下御史御史大夫下丞¶
相丞相下中二千石二千石下郡太守諸侯丞相¶
從事下當用者如律令郡國長史上計丞相御史¶
記室大音讀勑畢遣以詔書部刺史奉詔條察州¶
所察母過六條守令則承流宣化使田里咸知上¶
意此其奉行之序也君能制命爲義臣能承命爲¶
信君不能以義制命則無以使人心丕應惟命之¶
承故夫夜下詔書決之亟也甲寅書報應之疾也¶
母下所賜書幾事宻也封還詔書渙號不容於輕¶
出也更報單于書辭令不嫌於修飾也六月甲子¶
<pb:KR4d0311_SBCK_011-11a>¶
詔書非赦令皆蠲除之雖反汗猶愈於遂非而稔¶
惑也有司母得言赦前事所以示民信也䇿書泰¶
深痛切君子作文爲賢者諱所貴乎體之識也昧¶
死奏故事詔書二十三事所重乎祖宗良法美意¶
之得也璽書封小詔書獨下抑不可不慮其賈疑¶
而召激也案尚書大行無遺詔詔書獨臧嬰家及¶
安得詔書封三子事姦隱於倉卒詐售於危疑尤¶
有國者所當謹察而不可忽也知此則知所以造¶
命知所以造命則知所以奉行矣然有不敢奉詔¶
者有期期不奉詔者有以死争不奉詔者有詔數¶
彊予然後奉詔者猶或許之蓋所以養士氣也若¶
<pb:KR4d0311_SBCK_011-11b>¶
其奉行不䖍則有常刑故廉問不如吾詔者以重¶
論敢有議詔不如詔者皆腰斬詐詔者當棄市格¶
詔者亦當棄市矯制者腰斬誤宣詔者應罰金令¶
下腹誹者論死誹謗聖制者當族謂詔書不可用¶
者丞相御史劾之無承用詔書意者御史奏之而¶
奉詔不謹者皆坐以不敬丞相&KR0013;䇿書則歩出司¶
農發詔書則鳴皷其嚴如此當時猶不能盡然始¶
而奉詔不勤終而遏絶詔命始而撟䖍終而擅詔¶
以至詐下詔書詐作詔板僞作璽書假爲䇿自書¶
詔以授廉級陵夷紀綱板蕩而國命之柄移大抵¶
外戚宦官之禍闔闥稱制實肧胎之有天下者可¶
<pb:KR4d0311_SBCK_011-12a>¶
不鑒哉按藝文志儒家髙祖傳十三篇髙帝與大¶
臣述古諭及詔䇿文帝傳十一篇文帝所稱及詔¶
䇿當時㑹稡蓋有其書遷固必采取諸此先漢詔¶
遷多以上曰書固間因之一詔或二三出詳略及¶
用字亦有不同疑不能無刪潤髙帝未即位遷不¶
書詔惟重祠敬𥙊詔見封禪書景帝紀遷不書詔¶
其議太宗廟樂舞制詔附見文帝紀文帝於陳武¶
等議謂且無議軍見於律書當亦是詔固不書後¶
漢詔有以東觀漢記漢名臣奏等書見於注其改¶
詔爲制爲誥或謂避武后諱丗祖官王閎子詔附¶
見董賢傳曄書逸之大氐史遷所筆皆有深意固¶
<pb:KR4d0311_SBCK_011-12b>¶
文贍而意不逮曄則文亦不逮乎固矣某假守龍¶
陽俗古事簡因得縱觀三史裒其所謂詔制書䇿¶
令勑諭報誓約之成章者凢若干通事著其略毎¶
帝以臆見繫之𨤲爲若干卷揔曰兩漢詔令以&KR0024;¶
續書之亡欲觀漢治者當有考於斯文¶
　　　　八陣圗說¶
庚辰秋余以太少贅丞入蜀天台許才甫偕行小¶
至後維舟魚復灘下散䇿同訪武侯之遺跡霜風¶
凛晴寒浦縮潦平沙壘石歴歴可數知其原信出¶
於易八陣魁六十有四重易之卦也却月魁二十¶
有四作易之畫也畫起於圎而神故却月之形圎¶
<pb:KR4d0311_SBCK_011-13a>¶
卦定於方以知故八陣之體方方居前而圎居後¶
卦自畫始方自圎生也壁門直袤曲折翼其旁則¶
隂陽二物握竒則有虚一之象焉丗之言風后握¶
竒經者徒知四爲正四爲竒餘竒爲握竒又徒知¶
數有九中心零者大將握之而不知握之在何地¶
余記歩入八陣深處細視魁間平沙之上沙隱起¶
如兩大帶直袤曲折具壁門之體而微竚立環睨¶
正居衆魁之心而虚其中餘竒所握其在兹乎况¶
壁門東向歸峽此則其門西向涪萬出機入機又¶
有不可測識之妙江流湯湯歳月浩渺彼石所壘¶
不爲衝波怒濤轉移巳非人力所及此特微沙相¶
<pb:KR4d0311_SBCK_011-13b>¶
屬亦爾儼然如新抑異矣武侯之忠上貫三極下¶
洞萬古山靈川祇所以護存至此正欲後丗即其¶
虚實向背推見至隱而知侯之用心談古者按圗¶
而不及暏訪古者撫境而不及察往往能言八陣¶
之異同而大將中握遊軍外布曽莫得其指要余¶
每爲之太息才甫出蜀今十年考訂圗說用力乆¶
而功深天機地軸搜抉呈露莫不精確而有據依¶
其於壁門之設先出遊軍定兩端尤得諸賢未發¶
之藴展卷熟覽恍然如對鹽甲因發握竒居中之¶
義以表裏之且詡吾賔主西征之不爲徒行也¶
　　　　漢磚考¶
<pb:KR4d0311_SBCK_011-14a>¶
三代墓中欵識用銅偃師比干墓銅槃是也漢銅¶
禁嚴始易以磚至晉唐亦間用磚潜人耕鑿多獲¶
晉磚紹定已丑秋校長謝濟叔源治墓東塢得漢¶
磚七十六面橅脫螭虎文隱起上下爲字十有四¶
曰元康元年太歳在丙辰何遒貞立墓去今千二¶
百九十四年矣案史記歴書用太&KR0004;暦太&KR0004;元年¶
歳在焉逢攝提格甲寅也元康元年尚章大荒落¶
則癸已漢律歴志用三統暦太初元年歳在星紀¶
婺女名困敦乃丙子也推至元康元年則丁已惟¶
通監舉要暦與磚合磚其年造志後來追書以磚¶
證志當是元封六年冬改元用夏正建亥以後猶¶
<pb:KR4d0311_SBCK_011-14b>¶
丙子建寅即丁丑越四十年至元康&KR0004;元爲丙辰¶
也或疑遒爲&KR1636;貞爲正謂漢仍周官置酒正周禮¶
酒正注&KR1636;音糟又子由反固不爲無據然周漢官¶
名有酒正宫正軍正宗正皆爲正不爲貞若月令¶
大酋是秦官正避政爲貞則秦紀注正月爲征不¶
爲貞漢𨽻之遶或從三㸃兼遒字下畫稍長非&KR1636;¶
明甚𨽻法用筆上出下鈎故與從艸𩔖其實名遒¶
字貞立也遒與貞立義頗相關以&KR1636;貞爲酒正鑿¶
矣塼徑一尺五寸廣五寸半髙二寸叔源以二見¶
餉因考之¶
　　　　勸農文¶
<pb:KR4d0311_SBCK_011-15a>¶
龍陽萬山環合控引氐隴去　朝廷無慮七千里¶
聖天子仁不異逺俾太守自東南來牧是&KR0022;太守¶
山中人也熟知爾父老安於山爲可樂然地勢峭¶
隘土脉磽瘠非刀莫耕非火莫種細民終歳勤動¶
不得一飽至煉　以續朝夕亦良苦矣故不患爾¶
農之不力而患乎爾農之蠧夏熟秋成公租私債¶
未暇問長于𦒿保者取之胥于邑里者取之雄于¶
閭黨者取之𨽻于坊場河渡者取之召集有定期¶
裒歛有定數怒攘𥬇攫不厭不止其獲登于爾瓦¶
釡土鉶有幾此農所以重苦也太守以牧養細民¶
爲職爾無患所以蠧爾者而益力于農冬至元正¶
<pb:KR4d0311_SBCK_011-15b>¶
晴和臈未盡一日得雪立春開霽其占爲豐年于¶
耜舉趾母後爾時深耕易耨母愛爾力母徇小利¶
逐末母肆小忿啓争以荒爾業天時旣順人事又¶
力冝爾百榖穰穰有秋雞豚燕社歡浹隣里仰事¶
俯育優游卒歳又家推其秀子弟使力于學孝悌¶
修明風俗淳古太守與爾父老同此樂也可不勉¶
諸¶
　　　　大人里居上梁文¶
天目山前兩乳拱帝王都玉川城裏數間占神仙¶
府規摹仍舊氣象増新谷隱老人萬事任縁一生¶
守分焚香讀易老去之意已消把酒賦詩醉來之¶
<pb:KR4d0311_SBCK_011-16a>¶
興不淺雖烟雲自足於别墅而風雨不堪於敝廬¶
乆懷問舎之心忽有肯堂之請拔貧作冨搜材杞¶
梓之林培下就髙拓址蘭荃之圃門前流水屋上¶
青山可容髙車駟馬之歸可受玉帶金魚之謁脩¶
梁肇舉好語讙傳¶
東家近祥雲杳靄紅千古溪山鍾秀氣一庭梧竹¶
貯春風¶
南水轉山回護蔚藍客有可人來剥啄掃花藉草¶
共春酣¶
西夭矯晴虹臥碧溪脚力好山俱不盡朝來佳氣¶
與雲齊¶
<pb:KR4d0311_SBCK_011-16b>¶
北飛簷正與琁杓直槐邊消息我先知橘裏風光¶
誰解識¶
上積善有根天所相黄庭誦徧晝隂閑十二行&KR2674;¶
春盎盎¶
下老來倦學樊遲稼大兒鉏耨小兒耘萬頃心田¶
収&KR1737;稏¶
伏願上梁之後上慈下順内肅外雍里社歡聲之¶
交暢門庭慶事之常逢丹桂孫枝不断讀書之種¶
蒼松老榦長存好德之容¶
　　䟽¶
　　　　普信院重建佛殿䟽¶
<pb:KR4d0311_SBCK_011-17a>¶
錦繡名山鳯鸞拱揖旃檀古刹龍象莊嚴幾年安¶
住道場一旦幻成魔境無量華樓閣謂與法身化¶
身報身而俱存推落大火坑乃至牛車羊車鹿車¶
而莫救勢炎炙手禍烈焦頭固知我佛欲放大光¶
明其柰𠇍時自墮熱惱苦風幡安在露柱俱空給¶
孤園千二百五十人赤躶躶以相顧毗盧藏五千¶
四十八卷令嵬嵬而獨存幸死&KR0069;中餘生意在有¶
能出一臂力便可成七寳林兠率宫天上移來妙¶
勝殿人間示現證無漏果歸有福人¶
　　　　朱陀寳福院鍾樓䟽¶
華鍾鯨吼欲喚醒不識暁夜人老簴螭拏尚掛在¶
<pb:KR4d0311_SBCK_011-17b>¶
莫庇風日處蘭若之規摹古矣蒲牢之氣象䬃然¶
要令聲外求聲直湏屋上架屋夜义木硬立脚起¶
飛跂雲霄金剛杵輕着手撞震動山嶽勿道爲髙¶
力士布施且請與朱頭陀結縁¶
　　　　寂照寺佛殿䟽¶
菩薩福德智慧十種宫政自光明圎滿如來摩尼¶
清浄一切殿亦湏殊勝莊嚴睠我鳯凰山着此獅¶
子座星霜荏苒風雨侵凌左方撑而右欹東未&KR0024;¶
而西漏瞿曇彌勒巳是頂門撞破虚空迦葉阿難¶
未必脚跟踏着實地屢舉頭而太息欲&KR0108;臂以更¶
張仗衆福縁成妙法界古潜州三十六蘭若雄占¶
<pb:KR4d0311_SBCK_011-18a>¶
上游舎衛城千二百比丘同祝聖壽¶
平齋文集卷第十一¶
<pb:KR4d0311_SBCK_011-18b>¶
