# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:39.105645
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB08n0649-017平齋文集-卷十七.
<pb:KR4d0311_SBCK_017-1a>¶
平齋文集卷第十七¶
　外制一¶
　　　　國子司業張虙除&KR0021;酒仍兼侍講制¶
勑具官某賢必希乎聖士必希乎賢朕欲新美天¶
下之士親擇老成有賢望者爲國子師士非幸歟¶
爾淵乎海濵之老也見幾而蚤遯覽德而肯來俾¶
参師氏詔媺于虎門望其容則易直子諒之心生¶
聽其辭則淵泉溥博之義見而况摳衣問業於函¶
丈之間者兹用進之大司成以專六德之教師道¶
立而善人多豐&KR0622;所以爲數丗之仁朕其庶幾乎¶
可¶
<pb:KR4d0311_SBCK_017-1b>¶
　　　　樞宻檢詳&KR0061;肅除右司郎中兼權樞宻¶
　　　　副都承&KR0562;制¶
勑具官某朕更張萬化首命一相筦文武之柄宰¶
&KR0122;以賛政理樞&KR0122;以参訏謨非深識厲精求治之¶
意不在此選爾學得其傳而邃於知氣集以義而¶
勇於行端笏立朝論議閎偉朕知其可大受也挈¶
宏綱於省闥導宻&KR0562;於殿陛肆兼命爾維時股肱¶
大臣内欲爲朕修天保以上之治爾彌縫之外欲¶
爲朕舉采薇以下之治爾佐佑之往欽哉可¶
　　　　右司郎中&KR0061;肅除太府少卿兼知臨安¶
　　　　府制¶
<pb:KR4d0311_SBCK_017-2a>¶
勑具官某維前寧人得名法從濬正大之源以養¶
君德折姦邪之氣以興人心學無不該用有未盡¶
求諸一庭詩禮之彦爲我四方岳牧之師爾講貫¶
有源業履甚度盤根利噐奏民庸而獨髙熟路輕¶
車聳朝望以更偉肆簡都曹之最進参列寺之華¶
典吾神臯資乃儒術俗乆壤而周南之化未浹政¶
積弛而商邑之治未張澄精神於百爲妙機括於¶
一轉迪&KR0002;考詩書之訓宣朕躬道德之行民情咸¶
熈國&KR0020;自重此非趙張三王所能知也往逺乃猷¶
用對予渥可¶
　　　　大理少卿李鳴復除大理卿制¶
<pb:KR4d0311_SBCK_017-2b>¶
勑具官某朕近觀勑令所編&KR0011;舊典我　孝祖宸¶
筆逐事&KR0039;勘増修刪改曲當情法於恤刑之條尤¶
加詳焉企慕不已因親扎以示輕用徒刑之戒廷¶
尉天下平可不遴擇爾表于西州儀于王朝心夷¶
氣龢藹然君子長者之風廼者俘纍之獄咨爾聽¶
之簡稽得情弊成以宥而朕好生之德&KR0013;于貉&KR0032;¶
逹于窮髮之北良用嘉歎晉躋九列帥屬&KR0068;廷使¶
四方司政典獄咸知朕欽恤之意念之哉刑期無¶
刑以長我王國可¶
　　　　吏部郎中趙彦悈除大理少卿制¶
&KR0217;具官某朕近觀勑令所編&KR0011;舊典我　孝祖宸¶
<pb:KR4d0311_SBCK_017-3a>¶
筆逐事&KR0039;勘増修刪改曲當情法於恤刑之條尤¶
加詳焉孰復企慕因親扎以示輕用徒刑之戒廷¶
尉天下平可不遴擇爾講學之粹操履之茂摽的¶
于公族而吏治更髙司臬江左讞奏平允一道無¶
&KR0072;民入爲望郎進參列&KR0068;四方司政典獄於爾乎¶
則焉欽哉刑期無刑以長我王國可¶
　　　　國子博士李大同除祕書丞仍兼崇政¶
　　　　殿&KR0003;書制¶
勑具官某斯文在天地間前乎管百丗之旣往後¶
乎鑰百丗之方來非諸儒誰屬爾以經明行修都¶
倫魁之望詩所謂如金如&KR0236;如圭如璧者也列在¶
<pb:KR4d0311_SBCK_017-3b>¶
書帷据經訂古以沃朕心具有師法朕甚嘉之繇¶
博士進丞中祕仍懋金華之業蓋將閎其中而肆¶
其外用昌斯文豈特以鎮吾群玉之府可¶
　　　　著作佐郎蔣重珍除著作郎仍兼崇政¶
　　　　殿&KR0003;書制¶
朕甚嘉之繇佐譔進領著廷(餘同前)¶
　　　　校書郎黄朴除著作佐郎仍兼崇政殿¶
　　　　&KR0003;書制¶
朕甚嘉之進繇典校佐譔祕廷(餘同前)¶
　　　　太常博士徐清叟太學博士葉味道並¶
　　　　除祕書郎仍兼崇政殿&KR0003;書制¶
<pb:KR4d0311_SBCK_017-4a>¶
爾以經明行修茂名家之傳(徐)¶
爾以經明行修都儒林之望(葉)¶
朕甚嘉之繇博士進典中祕(餘並同前)¶
　　　　祕書丞彭方除著作佐郎兼權侍左郎¶
　　　　官制¶
勑具官某斯文在天地間前乎管百丗之旣往後¶
乎鑰百丗之方來非諸儒誰屬爾以經明行修都¶
儒林之望詩所謂如金如&KR0236;如圭如璧者也丞于¶
祕丘攝組畫省銓綜餘隟盡讀禾見之書韜涵日¶
冨進之佐著蓋將閎其中而肆其外用昌斯文豈¶
特爲時佳吏部哉可¶
<pb:KR4d0311_SBCK_017-4b>¶
　　　　祕書郎張洽除著作佐郎制¶
入典中祕盡讀未見之書(餘同彭/方制)¶
　　　敷文閣學士通奉大夫程珌該　慶典¶
　　　轉正議大夫制¶
勑奉壽巵於長樂方深追慕之悲通禁籍於甘泉¶
尚共榮懷之慶有嘉宿德何愛崇階具官某學邃¶
而識融履純而飬厚濟時谹議五英六莖之龢華¶
國髙文四璉八簋之古自玉堂之引去毎宣室之¶
興思胡扼虎&KR0028;尚閑駒谷復非遽復已萌於碩果¶
之餘睽不終睽必合於遇&KR0040;之後首進班於穹閣¶
仍賦廪於珍臺在爾初無慕爵之心惟朕蓋有懋¶
<pb:KR4d0311_SBCK_017-5a>¶
官之典肆加蕃&KR0236;庸侈殊私施㦸方新寧鬰起家¶
之望佩囊惟舊毋忘存闕之忠可¶
　　　　著作郎權司封郎官呉泳除軍噐少監¶
　　　　兼直舎人院制¶
勑具官某朕親攬萬機緫飭百度與士大夫洒濯¶
激昻以追元祐思得軾轍掌我書命興起人心於¶
播告之下爾操行純茂文思汗瀾本之詩書暢之¶
莊騷太史體冝演誥朕有戎監職優務省往服少¶
事雍容討論推厲精更始之意著之訓辭渾厚森¶
嚴與越&KR0068;大弓同其古斯無媿江漢之靈矣論駮¶
以扶國是朕又於此觀爾之風力可¶
<pb:KR4d0311_SBCK_017-5b>¶
　　　　禮部郎官兼學士院權直趙汝談除祕¶
　　　　書少監兼權直學士院制¶
勑具官某中興百餘年公族之直禁林惟淳熈間¶
彦中一人爾識度純明風槩凝逺杜門著書尚友¶
千古皎皎白駒之在空谷也㤗道宏開勉爲朕起¶
南宫北扉文簡而有法進參木天之峻仍直丹地¶
之嚴選妙擢殊前後間見爾其推朕厲精更始之¶
意著之訓辭使四方萬里咸曰大哉王言一哉王¶
心是爲稱職可¶
　　　　太府少卿何炳除司農卿制¶
勑具官某文帝一形錢榖岀入之問貫朽粟腐其¶
<pb:KR4d0311_SBCK_017-6a>¶
効立見朕於國計登耗念之孰矣而大農經費常¶
患於不澹何耶爾性行純固材諝通明蚤游刃而¶
有餘晚韜光而更宻入參治藏之府曽幾何日能¶
聲著聞進長九扈將以&KR0073;吾國也孰漏當窒孰蠧¶
當除孰冗當節公爾忘私毋憚叢劇庸稱予厲精¶
政事之意可¶
　　　　金淵李榘並除太學博士制¶
勑具官某等科舉之學非所以淑士心也必義理¶
性命之學明則多善士化更而新師選可不重乎¶
爾抱&KR0018;閎講貫熟製錦劇邑弦歌藹聞可以爲成¶
均師矣敷暢奥義薫陶善性使諸生人人有舞雩¶
<pb:KR4d0311_SBCK_017-6b>¶
詠歸之樂則吾與&KR0039;可¶
　　　　太學博士葉應輔除國子博士仍兼景¶
　　　　獻太子府教授制¶
勑具官某科舉之學非所以淑士心也必義理性¶
命之學明則多善士化更而新師選可不重乎爾¶
抱&KR0018;閎講貫熟模範賢&KR0028;惠訓宗邸能茂明所學¶
可以爲胄子師矣敷暢奥義薫陶善性使人人有¶
舞雩詠歸之樂則吾與&KR0039;可¶
　　　　奉議郎&KR0061;立儒餫賞轉一官制¶
勑具官某間者均光襄房之役靡勞不酬爾材良¶
氣雋優於邊畫督餫以濟軍事不憚鞅掌禦侮制¶
<pb:KR4d0311_SBCK_017-7a>¶
勝與有勞焉朕方信賞以勸事功進官一列其懋¶
承之保障最聞嗣有褒擢可¶
　　　　全子材除淮西安撫副使兼知廬州兼¶
　　　　計度轉運副使制¶
勑具官某朕夢想東都廼睠西顧&KR0002;昔濡頃之築¶
芍陂之屯郾城之士飽馬騰淝水之風聲鶴唳欲¶
追往躅宅牧良難爾彊乂而忠果逹且武荆襄淮¶
海備著賢勞入搴朝列之華岀鎮邊維之重四履¶
綏静三軍激昻令行陳潁之間氣薄潼藍之表朕¶
嘉爾勇於徇國就&KR0140;帥旄仍揔飛輓用究多多益¶
辦之韞惟和戰之議論不齊守禦之規模一定必¶
<pb:KR4d0311_SBCK_017-7b>¶
量敵而進慮勝而㑹必臨事而懼好謀而成能圗¶
萬全何往不濟爾尚勉之哉可¶
　　　贈寶文閣直學士楊邁特贈龍圗閣學¶
　　　　士制¶
勑朕&KR0099;念漢宣入承天統博陽侯之定䇿方共致¶
於中興澓中翁之受詩胡獨成於長往宻勿麟儀¶
之舊淒凉馬鬛之新睠懷&KR0002;存襃贈冝厚具官某¶
抱古粹學事予&KR0004;潜反覆發明盡詩書禮樂之奥¶
從容規切必仁義道德之言毎尊所聞務藏諸用¶
旣授五龍而夾日忽比列星而&KR0016;箕&KR0258;佩贈之莫¶
䆒仔肩之益一鑑亡矣可勝殄瘁之悲雖䘏典之¶
<pb:KR4d0311_SBCK_017-8a>¶
有加尚徽章之未稱峻陟淵圗之序丕増泉壤之¶
光易文子之名死冝不朽録叔敖之後生與俱榮¶
尚其營魂服我休寵可¶
　　　　黄壯猷何處信課最各轉一官制¶
勑具官某緫核名實而信必其賞罰親政之急務¶
也爾守(何處/信貳)輔藩有美政且能濬導利源坏窒蠧¶
穴版部課賦入以最聞増秩賞能庸示予信其益¶
厲精白以承可¶
　　　　右正言王遂除殿中侍御史制¶
勑具官某朕始親萬幾首得一士置在明目張膽¶
之地蔚有正色敢言之風神鼎鑄而魑魅莫逢干¶
<pb:KR4d0311_SBCK_017-8b>¶
將淬而犀兕亦斷善&KR0011;吐氣貪夫革心察之旣稔¶
所安用之不厭其速甫躋諌列亟副臺端純仁之¶
内岀姓名蓋非輕授趙抃之不避權倖抑所優爲¶
朕方虚已以受人爾亦得時而行道難逢者風雲¶
之胥㑹易失者日月之如流萬古在前億丗在後¶
母替精白承休之節用爲汗青傳逺之圗可¶
　　　　吏部郎中兼右司李宗勉除監察御史¶
　　　　制¶
勑具官某蓋聞淫朋去然後可以榖正人側媚屏¶
然後可以用吉士天運之往來消長此其機歟爾¶
和而趨於中大而進於正日用力於明善之學如¶
<pb:KR4d0311_SBCK_017-9a>¶
恐不及洊奉郡最入儀郎省素&KR0093;一節未嘗以爵¶
禄入於心諸大夫國人皆信其爲賢也朕方謹憸¶
人充耳目之戒儀圗可御史者莫如汝冝在易一¶
隂不能勝五陽則决之於夬五陽不可忽一隂則¶
柅之於遇潜觀機括而制其微天下可常㤗也爾¶
亦有辭于永丗可¶
　　　　大理卿李鳴復除侍御史制¶
勑具官某朕稽家法之相傳睠臺綱之特重　仁¶
廟思得忠厚淳直之士　&KR0073;陵務革澆浮薄惡之¶
風蓋心術正則無詭隨議論平則不沽激欲維吾¶
國冝表&KR0002;人爾秉心澹夷藴識精粹良吏之譽溢¶
<pb:KR4d0311_SBCK_017-9b>¶
於外服吉士之稱著於中朝甫陞卿月之華趣應¶
法星之&KR0090;維昔田&KR0236;曁于何郯莫非西土之英列¶
在南床之選幾年無此一旦得之春秋之盡而不¶
汙大&KR0028;榮辱洪範之㑹其有極一洗黨偏百辟咸¶
慕乎君子之中四方聳聞乎仁者之勇繄予所屬¶
惟爾其承可¶
　　　　祕書丞兼崇政殿&KR0003;書李大同除右正¶
　　　　言兼侍講制¶
勑具官某師氏詔媺保氏諌惡皆有道之士爲之¶
朕厲精求治之&KR0004;増置經筵官相與講明五三六¶
經之道以養其源諸儒序進䄡如翼如爾於其間¶
<pb:KR4d0311_SBCK_017-10a>¶
湏眉皓白氣肅而辭莊淵乎其似道也朕退而自¶
喜曰得一佳諌官矣擢寘&KR0016;省仍侍氊厦逆耳沃¶
心朕於爾乎嘉頼官守一時之臧否言責萬丗之¶
榮辱毋憚嬰鱗有懷不盡然軔輪折檻特救過於¶
巳著望儀刑而意消不聞亦式不諌亦入庶其置¶
朕於無過之地乎可¶
　　　　吕殊除太學録制¶
勑具官某科舉之學非所以淑士心也必義理性¶
命之學明則多善士化更而新師選可不重乎爾¶
抱&KR0018;閎講貫熟金玉其度而不茍售可以爲成均¶
師矣規矩脩明之餘敷暢奥&KR0562;薫陶善性使人人¶
<pb:KR4d0311_SBCK_017-10b>¶
有舞雩詠歸之樂則吾與&KR0039;可¶
　　　　大宗正丞蔡範除戸部郎中淮西緫領¶
　　　　制¶
勑具官某三表五餌不如晁錯實塞之䇿破羗強¶
弩不如充國留田之奏綏御皆不可廢夫守也爾¶
名儒之胄良吏之表廉静有立不爲茍同冝岀入¶
省闥以緝庶務中原事機方集必事力之&KR0073;乃克¶
濟庸輟爾以尚書郎給餉道往哉守淮所以蔽江¶
而控河士飽而歌馬騰于槽淮西之成雋功以此¶
出納有經而無壅利取予有權而無近名足食足¶
兵爾蓋優爲之寓攻於守而不株其守盍以方略¶
<pb:KR4d0311_SBCK_017-11a>¶
上可¶
　　　　歸順人李義承節郎張瑀李德魏珏保¶
　　　　義郎制¶
勑具官某討叛以&KR0105;懷服以仁殱渠貸脅歸斯受¶
之爾能革心奚愛勇爵祗戴寛恩勉圗報効可¶
　　　　歸順人同鼎武翼郎王聞顯武翼大夫¶
　　　　呼延實來伯友修武郎制¶
勑具官某國家推天覆之仁舎逆取順豈以南北¶
爲間爾等執羈絏以從亡虜途窮力屈束身歸命¶
朕不汝棄也昜&KR0140;武級之勞毋忘忠力之報可¶
　　　　廣州觀察推官魏國梁殁于王事贈通¶
<pb:KR4d0311_SBCK_017-11b>¶
　　　　直郎制¶
勑具官某嶺甿不靖爾挺身往諭恩信亦旣勤止¶
得疾于行齎志以没録勞進秩尚慰九泉可¶
　　　　淮西路鈐范用吉授髙州刺史節制京¶
　　　　西比路軍馬制¶
勑具官某殘虜就燼中原爲墟&KR0028;河方徯於來蘇¶
陳潁首歸於疆理上功莫府謂爾有勞亟陞遥刺¶
之華仍揔進屯之重祗承休渥益勵忠勤可¶
　　　　江陵府副都統孟珙特轉武經郎制¶
勑具官某方城爲城漢水爲池天險也制閫設險¶
加嚴峙芻榦具畚臿濬深培髙屹然金湯之固第¶
<pb:KR4d0311_SBCK_017-12a>¶
勞來上爾實程督進秩二等用勸事功可¶
　　　　西和州守陳寅妻安人杜氏男基墍墾¶
　　　　死節贈官制¶
勑具官某妻某氏(男某/人等)西和嬰&KR0012;城抗賊力窮援¶
絶臣爲國死忠子爲父死孝妻爲夫死義三綱立¶
焉&KR0162;身犯難人所甚難闔門徇節古亦罕見朕悲¶
歎不忘優贈以賁營魂往從爾夫于廟食可(三子/改夫)¶
(爲/父)¶
　　　　西和州守陳寅族人立照璽館客李良¶
　　　　臣死節贈官制¶
勑具官某族人某人等(館客/某人)西和嬰&KR0012;城抗賊力¶
<pb:KR4d0311_SBCK_017-12b>¶
窮援絶臣爲國死忠子爲父死孝妻爲夫死義三¶
綱立焉爾以族黨(良臣爾/館于守)義不茍免亦相從于死¶
良用嘉歎贈秩以賁營魂往從寅于廟食可¶
　　　　權兵部侍郎陳公益磨勘轉中大夫制¶
勑朕一日萬幾厲精方切三歳群吏考績尤嚴肆¶
疇法從之勞庸渙明緍之寵具官某操修無玷問¶
學有源簮筆雍容毎罄論思之益敷經宻勿屢殫¶
啓沃之忠繇積日以效功爰歴年而㑹課睠賢雖¶
舊詔爵惟新漢中大夫之貟寖髙秩序周小司馬¶
之職勿替謀猷可¶
　　　　祕書少監徐僑除太常少卿制¶
<pb:KR4d0311_SBCK_017-13a>¶
勑具官某禮者天地之序樂者天地之和夷䕫不¶
兼命也而簞瓢陋巷之士夫子遽以四代禮樂付¶
之何哉爾好古學行古道瞻彼淇奥其容比於禮¶
考槃在澗其節比於樂朕方網羅衆俊聚之本朝¶
老成典刑思見如渇擢貳蓬省翔而未集又舉奉¶
常亞卿以進之時行則行幡然一來講明王道於¶
玉帛鍾皷之外以善人心視獨善有間矣毋使朕¶
有齊魯二生之歎可¶
　　　　楊一䕫父秉遷　明堂恩封承務郎制¶
勑具官某父某人宗祀慶成均福寰宇髙年尤吾¶
所尊禮爾禀厚養深年過九袠有子登名于奉常¶
<pb:KR4d0311_SBCK_017-13b>¶
義方立矣&KR0236;慶増封用勸好德可¶
　　　韓昱特轉武功郎制¶
勑具官某廼者&KR0495;渠就殱于&KR0045;逆儔猶&KR0018;固于楚¶
元戎進討諸將争&KR0108;薄城一鼓而空之東垂以寧¶
第多來上爾戰尤力用命必賞朕不食言進秩四¶
等緫徒&KR0016;以護周廬勸功之典渥矣益懋衛上之¶
忠増壯居重之&KR0020;可¶
　　　　門下省檢正諸房公事辛克承除太府¶
　　　　卿制¶
勑具官某朕閱班簿輙興才難之嘆得非比年以¶
來抱有用之才而鬰於頓挫老於閑退者多乎爾¶
<pb:KR4d0311_SBCK_017-14a>¶
純實無華廉靖不競越在外服治譽夙著顧善刀¶
而藏之&KR0002;將終身焉朕方収召四方俊乂以重周¶
行起爾宰士又進爾治藏之長豈以貨賄出納爲¶
足以煩吾老成哉百辟卿士媚于天子不解于位¶
民之攸墍尚求無媿於古可¶
　　　　資政殿大學士曽從龍　明堂加恩制¶
勑朕紹　祖宗之休&KR0041;天地之况十年飬晦垂衣¶
裳於巖廊三歳蕆祠奉珪幣於重屋肹蠁髙靈之¶
墮嘉虞熈事之成廼睠時髦嘗参政枋有赫慶條¶
之布於昭命綍之敷具官某肅括而端方沉深而¶
凝重涵今茹古學術兩都之宗尊主庛民噐業三¶
<pb:KR4d0311_SBCK_017-14b>¶
代之佐孰復於安危之勢雍容乎進退之機始終¶
幾年夷險一節東山之卧安石常存憂丗之心江¶
左之見夷吾盍究濟時之略登崇有侍注想惟深¶
頃展采於合宫躬受&KR0117;於宣室肆朌&KR0021;澤増&KR0236;圭¶
畬以昭體貌之隆以侈榮懷之盛噫靖四方於我¶
將之頌朕正切於儀刑&KR0114;萬夀於天保之詩爾毋¶
忘於歸美趣承丕渥入告嘉謀可¶
　　　　資政殿學士&KR0081;洪　明堂加恩制¶
勑朕稽周典九筵之規酌羲經二簋之義禮從簡¶
約誠罄精純王瓉黄流裒時之對泰元神筴何天¶
之休屬祲容之熈成冝惠術之具舉疇咨舊德誕¶
<pb:KR4d0311_SBCK_017-15a>¶
播顯綸具官某簡栗而廉剛大以直博學明辨非¶
一日用力於仁特立獨行雖三公不易其介甫罄¶
弼諧之益遽興恬養之思心廣而體自胖年髙而¶
德彌邵方詳延於俊乂毎渴想於老成翊翊而神¶
嘉虞雖阻受&KR0117;之問皇皇而帝宴饗盍均賜胙之¶
恩申衍租畬光昭簡注噫列文辟公之&KR0236;祉福聿¶
圗繼序之功黄耉台背之介壽祺尚篤乞言之意¶
體予寅畏告爾辰猶可¶
　　　左諌議大夫鄭性之　明堂加恩制¶
勑朕蒐儀先甲展采上辛賦思齊之詩制雖嚴於¶
孝慕稽我將之頌禮不廢於宗祈恍三靈之宴娭¶
<pb:KR4d0311_SBCK_017-15b>¶
遒百禄之來下有嘉首諌冝&KR0236;閎休具官某抱陸¶
贄之忠勵汲黯之直深見逺識平國論於玉衡忠¶
言嘉謨開君心於金鑑其博大則廊廟之噐其浚¶
明則&KR0022;家之光啓沃方深郷用良切授䇿而拜泰¶
一莫侍奉髙之祠受&KR0117;而問&KR0017;神尚前宣室之席¶
肆増華於&KR0016;省庸申衍於爰田雖舉&KR0022;彛實均帝¶
祉春秋承祀欲大　祖功　宗德之傳夙夜畏威¶
勿替天命人心之戒可¶
　　　　吏部尚書崔與之　明堂進封南海郡¶
　　　　開國公加恩制¶
勑朕蒐儀先甲展采上辛賦思齊之詩制雖嚴於¶
<pb:KR4d0311_SBCK_017-16a>¶
孝慕稽我將之頌禮不廢於宗祈恍三靈之宴娭¶
遒百禄之來下聿懷&KR0132;俊冝&KR0236;閎休具官某行峻¶
而約之中氣剛而飬以直風曁髙古秋霜烈日之¶
嚴典刑鎮浮泰山喬嶽之重洊十行之趣召儼三¶
命之滋恭展也逹尊爛然全節延英論事莫遑汗¶
盛夏之衣宣室受&KR0117;猶思前半夜之席肆肇開於¶
公社仍申衍於爰田繄舉&KR0022;彛實均帝祉積德而¶
後興禮安得魯生之來爲治不至多言勿替申公¶
之告可¶
　　　　敷文閣直學士知潭州余嶸除華文閣¶
　　　　學士㳂海制置使知慶元府制¶
<pb:KR4d0311_SBCK_017-16b>¶
勑朕緫治中朝分任外閫或統江淮表裏之勢或¶
當襄蜀風寒之衝廼睠鄞江近扼海道欲壯股肱¶
之郡必求方面之材具官某學明而履方氣充而¶
用博操縱闔闢莫窮應變之長卷舒屈伸不改有¶
常之度擁甘泉之宿望鎮長沙之价藩謂弄兵多¶
岀於無聊而患盗毎生於有欲風采一振號令具¶
孚驩緑林之革心&KR0261;青草之息警轉聞良偉簡在¶
逾深㓂恂之定頴川乆徇借留之請蕭生之守馮¶
翊更圗詳試之功陟奎閣之穹班緫制垣之重&KR0009;¶
宏開四履逺控三韓惟威望聳則風颿浪舶之無¶
虞惟恩信著則椎髻卉衣之來慕以至業相安於¶
<pb:KR4d0311_SBCK_017-17a>¶
田里福併及於京師繄我譽髦奚煩多訓可¶
　　　　直祕閣新成都府路提刑趙彦覃除都¶
　　　　大坑冶制¶
勑具官某國計莫重乎銅楮之相權朕出寶帑之¶
儲歛宿楮而易之物價寖平又必鐘官能振厥職¶
爾天支之秀周行之雋甫起家于蜀部舉圜府之¶
權盡&KR0140;之進用亟矣唐諸道置爐九十有九在東¶
南爲多地産今猶昔也爾能公以程浮冗明以剔¶
姦蠹敏以幹壅滯少府水衡之積何患不承平&KR0002;¶
哉可¶
　　　　太后山陵復土錢忠表趙&KR0002;浚轉一官¶
<pb:KR4d0311_SBCK_017-17b>¶
　　　　制¶
勑具官某等六騩復土五使置官凢備驅馳悉霑¶
賞賚爾祗吏役例進一階茂對恩榮勉思䇿厲可¶
　　　　李安國特轉武節郎制¶
勑具官某比歳蜀閫失馭潰旅迸逸爲民害甚於¶
㓂爾薫染忠義&KR0108;&KR0045;驍雄扼險要待其來民恃以¶
無恐果山至今德之増秩旌勞嗣有褒擢可¶
　　　　直祕閣知温州游九功除司農少卿制¶
勑具官某良二千石入爲九卿漢法也北海朱邑¶
以治行第一掌周稷之業蓋此其選爾膚敏而静¶
平易而立京蜀荆閩屢更名郡剛不至甈柔不至¶
<pb:KR4d0311_SBCK_017-18a>¶
坯民安其政而有去思可謂良矣朕懲吏道放紛¶
之弊循名責實思用其良不俟東嘉上計以漢法¶
選貳司均夫長於治民者必優於&KR0073;國信能爲朕¶
養其和節其流而時斟酌焉錢榖之問其紓乎可¶
　　　　林禧子封父承務郎制¶
勑具官某父某宗祀慶成均福寰宇髙年尤吾所¶
尊禮爾禀厚養深年過九袠有子登名于奉常義¶
方立矣&KR0236;慶䟽封用勸好德可¶
　　　　林禧子封母孺人制¶
勑具官某母某氏宗祀慶成均福寰宇髙年尤吾¶
所尊禮爾禀厚養深年過九袠有子登名于奉常¶
<pb:KR4d0311_SBCK_017-18b>¶
母訓昭矣&KR0236;慶䟽封用勸好德可¶
　　　　歸順人孫政鮑義邊寶張仲于德楊翼¶
　　　　張彪張實髙三受張旺汲漢臣邢海蔡¶
　　　　青魏成方元郭通綦仝張時並&KR0024;承信¶
　　　　郎制¶
勑具官某人等討叛以義懷服以仁殱渠貸脅歸¶
斯受之爾能革心奚愛勇爵祗服寛恩勉圗報效¶
可¶
　　　　歸順人王元純&KR0024;迪功郎制¶
勑具某人討叛以義懷服以仁殱渠貸脅歸斯受¶
之爾嘗爲士奚愛文秩祗服異恩勉圗報效可¶
<pb:KR4d0311_SBCK_017-19a>¶
　　　　史復祖除刑部郎中制¶
勑具官某朕間者閔雨念中外獄吏奉吾法不䖍¶
逮繫多淹上干和氣亟下宥减之令而&KR0040;憲部列¶
屬必求知朕意者爾静而不浮謹而不迫明習于¶
律令而不苛累駕緹屏具有善譽輟郡而郎参聽¶
四方之讞奏其選甚髙公則強禦不能欺恕則文¶
致不能入勤則冗釀不能因欽哉監于兹祥刑以¶
逹朕好生之德可¶
　　　　軍噐監兼刑部郎官李直柄除大理少¶
　　　　卿制¶
勑具官某我　坤宗定官制李寺卿一少卿二分¶
<pb:KR4d0311_SBCK_017-19b>¶
左右聽刑獄今圜土空虚治獄雖非宿其業可也¶
四方奏讞萃於斷刑業可不宿乎爾悃愊近厚容¶
氣儼肅習于舜士師周司㓂之典而以惻怚行之¶
五爲理官三爲憲曹其業宿矣爰命爾以亞卿斷¶
天下之刑宥過無大刑故無小能知此意則可以¶
明于刑之中率乂于民棐彛念之哉可¶
　　　　權工部尚書㳂江制置副使知黄州兼¶
　　　　淮西制置使趙范除兩淮制置大使節¶
　　　　制廵邊軍馬兼㳂江制置副使制¶
勑江爲國之門户淮爲國之藩籬門户嚴則謝元¶
無後顧之憂藩籬固則祖逖有前進之勢蓋岀入¶
<pb:KR4d0311_SBCK_017-20a>¶
運掉之如意在表裏撑拓之得冝分外閫以相維¶
緫中權而尤重具官某兼資文武丗篤忠勞賛籌¶
江漢之衝隱&KR0002;敵國制勝淮海之表賢於長城功¶
雖著而有謙抑之風氣雖銳而有沉深之度知可¶
屬於大事期共成於逺圗殘虜宿讎歘一朝之就¶
燼中原故壤莽萬里之爲墟欲乗車攻復古之機¶
無岀天保治内之略孰強吾意爾壯其猶㧞諸八¶
座之聮付以元戎之&KR0009;淮東西之星壘盡受&KR0204;麾¶
江上下之雲屯參聽號令本之老成謹重之識行¶
之平定安集之心以守爲攻以全取勝乃&KR0002;秦人¶
之鹿掎角相資常山之蛇首尾俱應必能通脉絡¶
<pb:KR4d0311_SBCK_017-20b>¶
於諸道斯可㑹精神於一家迄濟中興用光前烈¶
可¶
　　　　趙薿除大理寺丞陶木司農寺丞趙崇¶
　　　　嵒太府寺丞姚珤國子監丞賈似道軍¶
　　　　噐監丞制¶
勑具官某等漢宣帝厲精求治綜核名實以練群¶
臣黜陟有序衆職修理上下無茍且之意迄濟中¶
興朕甚慕之爾薿丗業之華噐能精敏爾木儒林¶
之望議論堅明爾崇嵒公族之彦材諝通暢爾珤¶
决科之雋講習有源爾似道克家之美趣尚不茍¶
廷尉大農太府有丞胄監戎監亦有丞往爲我分¶
<pb:KR4d0311_SBCK_017-21a>¶
治之丞者承也所以承輔其長使無曠職也政事¶
文學法理之士繼自今咸稱厥職則予以懌可¶
　　　　林申除宗正寺簿趙鎬夫司農寺簿趙¶
　　　　汝譢太府寺簿余元廙國子監簿制¶
勑具官某等漢宣帝厲精求治綜核名實以練群¶
臣黜陟有序衆職修理上下無苟且之意迄濟中¶
興朕甚慕之爾申茂於踐&KR0993;聲華甚暢爾鎬夫勇¶
於&KR0108;厲材術孔優爾汝譢抱&KR0018;純明志不茍售爾¶
元廙渉歴詳練材不自襮宗正大農太府胄監皆¶
有簿往爲我分治之先簿正&KR0021;噐聖人猶不敢忽¶
職業之盡也政事文學法理之士繼自今咸稱厥¶
<pb:KR4d0311_SBCK_017-21b>¶
職則予以懌可¶
　　　趙汝&KR3251;除司農寺丞杜範軍噐監丞李¶
　　　　以制大理寺簿章勱將作監簿制¶
勑具官某等漢宣帝厲精求治綜核名實以練群¶
臣黜陟有序衆職修理上下無茍且之意迄濟中¶
興朕甚慕之爾汝&KR3251;秀于公姓材刃有餘爾範頴¶
于儒紳業履甚度爾以制金玉其質安雅自將爾¶
勱弓冶其傳謹畏自飭大農戎監有丞李寺匠監¶
有簿往爲我分治之丞以承輔其長簿以紏正厥¶
違非特示進擢之榮也政事文學法理之士繼自¶
今咸稱厥職則予以懌可¶
<pb:KR4d0311_SBCK_017-22a>¶
　　　　淮西安撫司機冝兼通判廬州劉子澄¶
　　　　除軍噐監簿兼淮西安撫司參議官制¶
勑具官某邊閫上介之置非内地比中原事機之¶
集非他時比故擇材尤謹爾氣禀爽邁論議英發¶
與聞經略西事之機籌亦旣熟矣班王朝而長莫¶
府厥任逾重深沉者無躁謀老成者多逺慮爾能¶
賛乃牧圗全而制勝功懋懋賞朕所不吝也可¶
　　　　國子監丞張翀除祕書丞制¶
勑具官某寺監皆有丞中祕爲髙天球琬琰之岀¶
元圃楩柟&KR0142;梓之生鄧林地望殊也爾學殖瓌粹¶
材猷翹拔蔚乎諸儒之頴丞我胄監不撓于法而¶
<pb:KR4d0311_SBCK_017-22b>¶
教令行賢問益昭西崑群玉之府游其間者皆天¶
下選爾往丞之地望稱矣本固則末茂形大則聲¶
宏其益充所飬以待方來之用可¶
　　　　太府寺丞尤焴除樞宻院編修官兼權¶
　　　　檢詳制¶
勑具官某　國朝經武要略一書尊閣於樞庭朕¶
萬幾之暇親御翰墨作經武閣三大字扁之事増¶
重矣職刪潤者冝稱爾涵&KR0018;噐識之髙講明理義¶
之熟困能不失所亨此致養所以致用也中興保¶
大定功之略咨爾纂修垂則于億丗時政有記㑹¶
計有録併以屬爾而檢詳兼組爾祖淳熈間嘗爲¶
<pb:KR4d0311_SBCK_017-23a>¶
之長慮却頋宻賛幄籌求所以安國家利社稷期¶
無忝家傳之學可¶
　　　　太府寺簿劉炳除諸王宫大小學教授¶
　　　　制¶
勑具官某行葦忠厚内睦九族朕豈惟睦之必擇¶
師儒以玉其成爾西産之良&KR0201;於易能發明未畫¶
之藴其師表于磐宗紬繹義理切劘情性使成人¶
有德小子有造則予汝嘉可¶
　　　　軍噐監丞謝奕禮除大宗正丞兼權兵¶
　　　　部郎官制¶
勑具官某丞郎朕所重非其人不輕&KR0140;爾韋平之¶
<pb:KR4d0311_SBCK_017-23b>¶
裔有詩禮之傳隂馬之族無冨貴之累可謂雅噐¶
矣丞我大宗攝組郎省豈特用爲爾榮恭儉惟徳¶
恪勤廼事朕將以是觀爾之致逺可¶
　　　　賈似道特轉奉議郎制¶
勑具官某朕建后於相家又命妃於法從家而関¶
雎之化行進封有俶推恩惟稱爾襲芳弓冶之傳¶
承暉四星之首擢丞武監進秩二等奕奕光榮矣¶
務學好脩用燕多祉可¶
　　　　度支郎中謝采伯除軍噐監制¶
&KR0217;具官某呉粤之劒取其地良妢胡之笴取其材¶
美朕觀諸此得噐使群工之道爾生相家而無驕¶
<pb:KR4d0311_SBCK_017-24a>¶
氣地之良也挹儒科而有能聲材之美也地良材¶
美繇郎版部長戎監疇不謂冝豈徒以肺附進哉¶
易之除戎詩之備械書之糓胄敿干皆今急務毋¶
視訓工程作爲猥釀而不之屑可¶
　　　　魏峻除太社令楊璪除耤田令制¶
勑具官某等社耤置令&KR0011;以公卿佳子弟處之鸞¶
停鵠峙於梧竹間貴其稱也爾峻貂蟬丗家風度¶
凝粹爾璪筆槖名裔氣禀開敏或司國社或掌帝¶
藉列在容臺培養逺噐其益勵于學以對寵榮可¶
　　　　華文閣待制知瀘州魏了翁　明堂恩¶
　　　　進封蒲江縣開國男加食邑制¶
<pb:KR4d0311_SBCK_017-24b>¶
勑朕蒐儀先甲蕆祀上辛賦思齊之詩慕親方切¶
稽我將之頌饗帝尤嚴恍三靈之宴娭遒百禄之¶
來下有懷時彦冝&KR0236;神&KR0117;具官某學貫乎古今氣¶
塞乎穹壤立朝素節挺朝陽之梧桐去國丹心凛¶
歳寒之松栢屬更張之伊始頋趣召之冝先頴川¶
正急於借恂宣室遂遲於見&KR0105;旣厎于治廼遄其¶
歸維昔宗祈敷時餕惠駿奔百辟曽齊胙之靡遺¶
燕衎一賢胡魯膰之未至冝爵升於榖壁仍户衍¶
於畬圭爾毋謂萬鐘之何加朕方念四簋之不飽¶
亟承顯渥入告嘉猷可¶
平齋文集卷第十七¶
<pb:KR4d0311_SBCK_017-25a>¶
