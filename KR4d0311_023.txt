# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:39.393698
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB08n0649-023平齋文集-卷二十三.
<pb:KR4d0311_SBCK_023-1a>¶
平齋文集卷第二十三¶
　　外制七¶
　　　　呉淵除右文殿修撰知鎮江府制¶
勑具官某物不受變則材不成人不渉難則智不¶
明此風雨霜露所以爲天道至教爾以昻霄聳壑¶
之質秀出於鄧林夫豈常材也哉而匠石必取於¶
歛華就實之後京口爲江淮&KR0109;喉升班論譔起家¶
出鎮識老氣定而政平軍民之福也暇日登北固¶
而長望慷&KR0099;擊楫聞風作興斯稱予蓄材待事之¶
意可¶
　　　蔣重珍除集英殿修撰知安吉州制¶
<pb:KR4d0311_SBCK_023-1b>¶
勑具官某董仲舒冝在漢廷而出相教令國中所¶
居輙治志在及物無中外之間爾以奥學閎識奉¶
天人之對嘗褎然爲舉首不輕於售挽莫能致迨¶
攬大政幡然肯來敷經氊厦吮墨螭首朕方傾意¶
郷之非仲舒不遇比也卧疾念歸姑以論譔殿輔¶
藩勿藥且召矣可¶
　　　　姚珤除直祕閣權知建寧府制¶
勑具官某冨沙軍情屢揺頃爲甚官治民廬半委¶
烈燼朕念之怛然故選孰知德意者爲守寓直中¶
祕以榮其行爾名在文學之科而議論鏘發志氣¶
英邁丞于麟臺郎于憲部與聞廟筭於宥府聲問¶
<pb:KR4d0311_SBCK_023-2a>¶
日起詎冝輕去一方病矣勉爲朕往廉平以字民¶
簡静以馭軍百廢具舉而聲色不動以表列城是¶
爲稱選可¶
　　　　何炳除集英殿修撰知江州制¶
勑長江上下護風寒非一處潯陽西挹武昌東引¶
京口自晉以來爲重鎮故輟從臣臨之具官某以¶
撥煩之材致逺之識嘗建臺閫于上流厥績用茂¶
晩登從塗齒宿而氣不衰升華論譔往控天險酌¶
保鄣繭&KR0093;之計嚴綢繆牖户之圗江波不驚廬阜¶
屹峙尚可登&KR0067;亮之樓而銷憂也可¶
　　　　國子監書庫兼皇后宅教授徐雄除國¶
<pb:KR4d0311_SBCK_023-2b>¶
　　　　子録制¶
勑具官某虞周有胄子國子之教漢有四姓小侯¶
之學朕參用之以作人爾講習克勤圭角不露方¶
授經隂馬之家遂分録成均之政師道行焉茂哉¶
思其所以爲人師可¶
　　　陳大樸平&KR0058;蠻賞轉儒林郎制¶
勑具官某&KR0058;蠻千紀海&KR0022;繹騷爾宻賛守臣設謀¶
致討論功冝賞爰進一階漢水之陽益勤警邏可¶
　　　　張綽平蠻督餫賞轉儒林郎制¶
勑具官某&KR0058;蠻干紀海&KR0022;繹騷維時守臣亟致討¶
定爾服官黄綬督餫良勞示勸一階益勤警邏可¶
<pb:KR4d0311_SBCK_023-3a>¶
　　　　趙善瀚知岳州制¶
勑具官某岳陽處粤蜀荆楚之㑹呉晉皆爲重鎮¶
以魯肅陶侃爲之守爾氣盛於權竒材優於盤錯¶
傑傑然公族之頴繁弱櫜藏人所共惜起馮熊軾¶
揖肅侃於千古之上可無薄洞庭而羞君山也維¶
彼澤國民生孔艱悉力拊循毋失休譽我有好爵¶
將於爾乎進之可¶
　　　　黄朴改差知泉州制¶
勑具官某奉親而守便郡搢紳之至榮爾學問昭¶
融議論激壯以倫魁雅望昌文聲於朝而料戎情¶
商國𫝑𩔖出人意表識者以方面之材期之甫懷¶
<pb:KR4d0311_SBCK_023-3b>¶
呉興之綬隨綰温陵之組去家壓境能幾何舎板¶
輿親御如行户庭父老相與榮𧰟於道周且喜色¶
相告曰仁孝同源孝於親必仁於民凋瘵其甦乎¶
可¶
　　　塗顯行知崇慶府制¶
勑具官某蜀在萬里外朕於人物之賢否難隃度¶
而耳目惟制閫之&KR0009;爾之公廉律已豈弟愛民彦¶
呐爲朕言之觀逺臣以其所主唐安一麾不汝吝¶
也政平訟理圗稱厥舉謹勿以去朝廷爲邈可¶
　　　　厲模楮綱賞轉朝請大夫制¶
勑具官某幣行於東南而取楮於蜀精實緻宻僞¶
<pb:KR4d0311_SBCK_023-4a>¶
難以亂眞也爾抱材敏銳將漕井絡歳發楮綱適¶
應賞令其升一級庸勸奉公可¶
　　　　權工部侍郎徐僑除集英殿修撰提舉¶
　　　　佑神觀兼侍讀制¶
勑勞侍從之事願去承明考仁聖之風勉留廣厦¶
雖優老之令典實崇儒之盛心具官某志操孤髙¶
問學淳古詠歸沂水之上丗果何求作興北海之¶
濵時然後出有嘉𦒿艾寘在清華守益固而眷益¶
隆進愈峻而辭愈力兹領祠於闕下仍勸讀於禁¶
中以體貌大臣之舊規爲尊寵髙年之特禮更陞¶
論譔不替纂修行葦之養老乞言亦孔厚矣大學¶
<pb:KR4d0311_SBCK_023-4b>¶
之致知格物尚茂明之可¶
　　　　黄堮知肇慶府制¶
勑具官某朕惟民生之不易吏治之不良雖斗壘¶
未嘗輕𢌿矧名藩乎爾承元祐故家之傳材優而¶
氣壯自著勞於試邑即振譽於登畿僅爾小休倐¶
焉復起爲遐嶠之民擇守也潰旅未殄地迫髙要¶
往疾其驅亟圗按堵可¶
　　　　丁曄除直寶謨閣淮東路轉運判官制¶
勑具官某王良造父之御鳴和鸞逐水曲無不中¶
節人與馬相習也爾氣明而敏材通而偉屏翰澄¶
清之最荐著於淮左物情地利習之乆矣兹還寶¶
<pb:KR4d0311_SBCK_023-5a>¶
奎之直俾膺飛輓之&KR0009;咨諏貴廣積貯貴豐往究¶
乃心用圗厥績以寛我東顧可¶
　　　　魏了翁除權禮部尚書兼直學士院兼¶
　　　　侍讀制¶
勑秩宗之典三禮虞凝垂拱之功春官之掌九儀¶
周格盈成之治繄制作之自古必推行之在人進¶
我鴻儒膺兹妙選具官某氣以志爲帥學以經爲¶
宗賈&KR0105;六太息之書洞逹國體魏證十不終之䟽¶
仰當帝心梧桐方挺於朝陽兼葭已颯於白露逆¶
處以順樂忘其憂務著書而立言期精義以致用¶
緑竹猗猗而瞻彼奥毎興磨切之思白駒皎皎而¶
<pb:KR4d0311_SBCK_023-5b>¶
奎之直俾膺飛輓之&KR0009;咨諏貴廣積貯貴豐往究¶
乃心用圗厥績以寛我東顧可¶
　　　　魏了翁除權禮部尚書兼直學士院兼¶
　　　　侍讀制¶
勑秩宗之典三禮虞凝垂拱之功春官之掌九儀¶
周格盈成之治繄制作之自古必推行之在人進¶
我鴻儒膺兹妙選具官某氣以志爲帥學以經爲¶
宗賈&KR0105;六太息之書洞逹國體魏證十不終之䟽¶
仰當帝心梧桐方挺於朝陽兼葭已颯於白露逆¶
處以順樂忘其憂務著書而立言期精義以致用¶
緑竹猗猗而瞻彼奥毎興磨切之思白駒皎皎而¶
<pb:KR4d0311_SBCK_023-6a>¶
食我苗徒起縶維之歎適中朝之更始俾外服之¶
遄歸睠百王之典寖微而一代之防多闕匪究定¶
民之本&KR0154;爲經丗之方漢僅草儀猶折武夫之氣¶
魯惟秉禮卒回彊國之謀爾熟講乎后倉之九篇¶
深稽乎&KR0078;公之六典未入趨於宣室趣攝長於容¶
臺仍摛盤誥之文更勸索丘之讀登崇伊始簡注¶
良深吏士之見官儀正頼濟時之略公卿之明王¶
制毋忘致主之規可¶
　　　　叅知政事曽從龍除知樞宻院事加食¶
　　　　邑實封仍兼叅知政事制¶
勑聖賢相維而致升平莫重弼諧之&KR0009;文武兼資¶
<pb:KR4d0311_SBCK_023-6b>¶
而有智略尤嚴宥宻之圗廼睠譽髦洊參大政進¶
筦五兵之重用培九鼎之尊𠋣成匪輕作命惟&KR0098;¶
具官某學該乎今古識貫乎天人長江大河不足¶
以喻其量之深太山喬嶽不足以言其噐之重夙¶
擅倫魁之望嘗陪近輔之聮仲舒見嫉孫洪不少¶
安於朝廷之上李泌出避元氏寧退處乎畎畒之¶
間旣屢最於价藩爰趣還於政路屬逢更化備罄¶
告猶直方大之兼全深得鎮浮之體知仁勇之並¶
用洞明應變之機顧邊𤨏之孔艱期廟謨之宏濟¶
宣帝樞機周宻固先二相之資憲宗紀律設張尤¶
切衆賢之助肆疇庸於間社俾進序於本兵緫提¶
<pb:KR4d0311_SBCK_023-7a>¶
星紐之權仍賛台衡之務邑畬申衍&KR0022;典増崇以¶
成道德之彊以全帝王之勝噫天保治内所以収¶
采薇之功烝民任賢所以定車攻之業維眞儒之¶
無敵知中國之有人務逺乃猷用厎于乂可¶
　　　簽書樞宻院事鄭性之除同知樞宻院¶
　　　事加食邑四百户制¶
勑帝舜之格三苗有伯益以賛禹宣王之定四國¶
有吉甫以誦申睠宥宻之孔嚴頼寅恭之協濟肆¶
頒命綍叅典事樞具官某資蚤悟而夙成學旁貫¶
而曲暢凾鐘太蔟爲角始終皦繹之和玉瓉黄流¶
在中表裏清明之粹乆矣&KR0115;鴻之去時哉儀鳯之¶
<pb:KR4d0311_SBCK_023-7b>¶
來不累日而長諌坡未再月而登政路以非常之¶
際㑹爲有大之規摹難於定不難於回熟知國勢¶
可以戰斯可以守洞識戎情爰進貳於本兵仍申¶
陪於賜邑維予制勝咨爾陳謨府兵列於𨵿中孰¶
是相維之制屬國置於塞下&KR0154;爲叵測之防隱憂¶
旣深區畫可後坐弭控弦之警宻輸借箸之籌噫¶
文武之憲萬&KR0022;政有頼中興之畫明良之康庶事¶
盍共圗丕應之功惟爾之能俾予以治可¶
　　　　同簽書樞宻院事陳卓除簽書樞宻院¶
　　　　事加食邑四百戸制¶
勑民獻敉寧武功求濟於艱大之日王師遵養時¶
<pb:KR4d0311_SBCK_023-8a>¶
晦用介於純熈之餘睠國勢之重輕視人謀之臧¶
否進賢宥府&KR0045;號明廷具官某柳下惠之聖和樂¶
正子之好善謙謙自牧夙全君子之風蹇蹇匪躬¶
克慕王臣之操紛炎門之競騖獨夷&KR0100;之徐行一¶
泯忮求兩無緇磷去知有命靡矜噐能政理之長¶
來亦何心益稔議論文章之望迨親攬於威柄爰¶
趣登於政塗勤樸斵於梓材力賛厲精之治綢牖¶
户於桑土常懷先事之憂備罄壯猷罙深邃簡就¶
陟樞庭之序仍循書殿之班爵進公圭秩陪邑采¶
俾宻禆於勝筭用坐折於遐衝噫明主可爲忠言¶
朕方合介胄搢紳之議上䇿莫如自治爾盍思車¶
<pb:KR4d0311_SBCK_023-8b>¶
馬噐械之圗必同寅協恭而和𠂻斯禁暴定功而¶
保大式孚民聽庸對王休可¶
　　　　余玠起復宣教郎襄陽府通判兼京西¶
　　　　制置司機冝文字制¶
勑具官某奪情非令典也惟從戎則許其墨爾以¶
明敏練逹受知于制閫秋防孔邇辟置自助起之¶
堊室貳政要藩且參莫府之畫不以家事辭王事¶
其禮之變乎移孝爲忠勉圗協濟可¶
　　　　李勉平&KR0058;賞轉朝奉郎制¶
勑具官某廣右平&KR0058;上功爾以彊敏宣勞于莫府¶
進二秩以&KR0324;之甫通閨籍遂階貟外異渥也試邑¶
<pb:KR4d0311_SBCK_023-9a>¶
于䖍益勵勿懈可¶
　　　　軍噐少監徐清叟除將作監依舊兼司¶
　　　封郎官兼崇政殿&KR0003;書制¶
勑具官某朝廷之用賢非一途信其賢耶用之惟¶
恐不亟故必躐正郎梯監少而升爾家傳正大之¶
學躬厲直方之操金華開&KR0003;援古以證今亹亹不¶
倦朕甚嘉之攝主爵貳戎監而進大匠華&KR0100;直矣¶
朴素化行繕修務簡涵泳竹素綽乎餘暇輪人有¶
釋椎鑿議堂上之讀者試詳訪之以告庶乎他山¶
之石可以政玉也可¶
　　　　大宗正丞蔣峴除軍噐少監仍兼權侍¶
<pb:KR4d0311_SBCK_023-9b>¶
　　　　左郎官制¶
勑具官某武監戎部之附庸官間無事少也占位¶
渉筆無幾牘然郷用之材於此乎儲爾學問醇茂¶
義理融暢恬夷而莊舒卷阿吉士其人歟丞我麟¶
宗攝郎銓省几案文書填委不動聲氣隨手冰泮¶
而九品無遺鑒體用具矣試材以劇養望以暇鶴¶
𦞃犀渠姑貳程作朕方圗所以進爾者可¶
　　　　丘岳除兵部郎官趙與&KR0696;除都官郎中¶
　　　　兼樞宻院檢詳文字制¶
勑具官某等國朝最重尚書郎之選懷香而奏明¶
光襆&KR0013;而直建禮非郡最不眞授爾岳篤茂而暢¶
<pb:KR4d0311_SBCK_023-10a>¶
邁守儀眞以吏畏民懷稱爾與&KR0696;䟽明而詳逹守¶
嘉禾以政平訟理著朕厲精政事以來歴課吏治¶
皆其良也表惟良之吏以勸郡國故俾岳郎于司¶
武與&KR0696;自丞大宗郎于司僕且攝屬于宥府太微¶
積星之次即日爲眞顧不謂榮乎兵不可黷刑不¶
可濫必寢必措勉賛而長可¶
　　　　樞宻院編修官趙汝譢除宗正寺丞仍¶
　　　　兼右司制¶
勑具官某三丞望華職簡而宰屬爲劇授官兼劇¶
以簡欲其材有餘於事也爾蚤収危級蔚著雅望¶
攝組省闥靡枉于法守而事不辭難沛乎其材也¶
<pb:KR4d0311_SBCK_023-10b>¶
擢繇編纂渉筆宗盟仍行紀綱百司之職輕車熟¶
路疇能及之益涵致逺之噐用對方來之渥可¶
　　　　汪之道除太常寺丞制¶
勑具官某漢制朝儀武夫拔劒擊柱之風爲之氣¶
奪使成周禮樂得見于後丗情僞之防何如哉故¶
奉常置丞必通于古&KR0105;爾學博而約氣直而清時¶
輅冕舞之傳孰復蓋乆談經宫邸薫陶信厚渉筆¶
曲臺冝矣因革損益訂古而施諸今以美化善俗¶
亦惟無忘夙夜惟寅之義可¶
　　　　劉克莊除樞宻院編修官兼權侍右郎¶
　　　　官制¶
<pb:KR4d0311_SBCK_023-11a>¶
勑具官某時政記者國史之椎輪經武要略則先¶
朝制勝典刑之囊括其書纂次於樞屬自昔必名¶
儒文士爾家傳儒藝蚤著文聲韞抱不凢脫餌科¶
級諸老先生多之簿正屬籍進升刪潤維汗青之¶
稱也與聞廟畫攝事郎潜精毖簡通對我殊擢可¶
　　　　陳一薦護獻俘有勞轉朝奉郎制¶
勑具官某垂瓠合圍穹廬就燼凾守緒檻天綱獻¶
功于藁街脩途護役爾寔宣勞其升貟外之階往¶
効幕中之畫可¶
　　　　顔信之獻俘有勞轉保義郎制¶
勑具官某淮蔡凾骨獻俘之役爾與有勞其陞一¶
<pb:KR4d0311_SBCK_023-11b>¶
階以酬跋渉可¶
　　　　蔡仲龍除大宗正丞兼權屯田郎官𡊮¶
　　　　商太常博士並兼沂靖王府教授制¶
勑具官某等沂邸於屬爲近朕篤内睦擇師而教¶
之乆則逓遷&KR0324;其勤爾仲龍爾商皆以經明行修¶
立於朝如玉在山燁然其煇潤楷範麟趾麗澤多¶
益是用進仲龍丞于大宗且攝省郎進商繼仲龍¶
議禮于曲臺而典教悉惟求舊懋詩書禮樂之訓¶
陶河間東平之風不特講留屯蒐綿蕞之欽厥職¶
也可¶
　　　　安恭行除大理寺正制¶
<pb:KR4d0311_SBCK_023-12a>¶
勑具官某廷尉有正監及平漢制也我朝置正於¶
卿少之下丞司直之上厥選蓋謹爾材姿亮通風¶
榘明整蔚其梧鵠之秀丞郡以李法簿召未至升¶
之正以聽獄成甄拔峻矣書曰明啓刑書胥占咸¶
庶中正勉哉圗厥稱可¶
　　　　魏峻除宗正寺簿楊璪太府寺簿趙與¶
　　　　爽耤田令制¶
勑具官某等楩柟杞梓之材生於鄧林其地美矣¶
非雨露之養不成爾峻簡而温雅而文爾璪茂而¶
通整而練爾與爽頴而秀韶而明英英丗家翹翹¶
天支朕皆欲養其材以待用故進峻簿正于瑶牒¶
<pb:KR4d0311_SBCK_023-12b>¶
璪繼峻簿外府與爽繼璪令帝耤前煇後暎其各¶
懋於自獻可¶
　　　　馮去疾除武學博士制¶
勑具官某善用兵者不學古兵法而圯下一編亦¶
詎容無師慶暦置右庠之意昉此爾以通經博古¶
之學彪炳於文成均諸生咸歛祍其下風而平時¶
慷&KR0099;激烈論南北離合之勢兵家勝&KR0018;之略皆有¶
據依遷之博士使業韜鈐者又得所矜式新美作¶
成之下安知不有武舉如子儀出於中乎可¶
　　　　劉宰除將作少監制¶
勑具官某朕宵旴圗治計効猶邈每嘆君子有材¶
<pb:KR4d0311_SBCK_023-13a>¶
之雖然不敢諉斯丗之無其人也爾隱居以求志¶
深造而自得君子人歟其論天下事目無全牛投¶
刃可以中桑林之節材抑偉矣旌招屢下未肯從¶
吾游何耶超越拘攣繇丞奉常徑貳繕監迎之致¶
敬有禮矣惠然來思毋興盡而返可¶
　　　　尤爚除知江陵府兼京湖路安撫劉煇¶
　　　　叔政績轉一官依舊知建昌軍制¶
勑具官某等河東以地望之重歸季布頴川以民¶
情之安留冦恂悉惟其冝爾爚抱識時應變之長¶
往帥荆州事權非昔而承上撫下無間言可以爲¶
難矣故齒召復還以壯吾上游控扼之勢爾煇叔¶
<pb:KR4d0311_SBCK_023-13b>¶
厲盡職奉公之志出守盱江邑里甫集而興利除¶
害無遺功可以爲善矣故選擢復留以尉千里戀¶
慕之情分閫乗壘任有輕重朕爲地望民情而擇¶
官奚有間哉各鞭厥後毋棄爾成可¶
　　　葛洪除資政殿大學士提舉洞霄宫制¶
勑武公叡聖晩不忘箴國之心文子廉忠老猶篤¶
事君之志朕緬懷舊弼乆樂燕居年垂九袠之崇¶
望稔三朝之重峻陞邃職昭示隆恩具官某嶧陽¶
特生之桐新甫後凋之栢致身廊廟雍容麟也之¶
來引興丘園翕忽鳯&KR0006;之去仁樂山而俱寂義飲¶
水以自娯雖黄髪之畨畨愈丹心之烱烱廼睠粹¶
<pb:KR4d0311_SBCK_023-14a>¶
古務尊𦒿儒不得謝則賜杖而安車優游佚老如¶
有問則就室而珍從懇切乞言方將遣掌故而訪¶
伏生乃欲致少傅而從䟽受旄期雖重於趣召矍¶
鑠詎容於告歸陟祕殿之大名踵珍臺之優&KR0338;肆¶
加體貌式聳觀瞻噫壽考維祺朕敢忽日秩月存¶
之禮憂心如醉爾毋忘晨興夙寤之規益茂養恬¶
對&KR0045;猷訓可¶
　　　　何處乆太府卿兼知嘉興府制¶
勑具官某士君子任於時入儀九列出殿三輔通¶
顯矣矧建惟月之旜馮扶風之軾而爲王人爾守¶
故家之學術熟昭代之典章色莊辭毅争是非於¶
<pb:KR4d0311_SBCK_023-14b>¶
殿陛間不少詘用之郡國何姦萌之不戢戾氣之¶
不弭哉因南徐惜其去之早知檇李恐其來之暮¶
就乗夏縵趣布藩條徒得君重毋薄淮陽也可¶
　　　　度正轉朝議大夫守禮部侍郎致仕制¶
勑允矣君子佩筆槖以方眞賢哉大夫掛衣冠而¶
何亟能知所止盍賁其行具官某學守粹傳性全¶
至善見於治郡有閉閤思過之風推以立朝得自¶
牖納約之體進貳秩宗之典仍參師氏之司尚頼¶
繩愆遽聞告老一正君而定未究責難之恭致爲¶
臣而歸廼慕保身之哲冝升華秩用尉𦒿齡還家¶
峩雪之邊遺丗煙霞之表莫回爾志徒愴予懷可¶
<pb:KR4d0311_SBCK_023-15a>¶
　　　　禮部侍郎致仕度正贈通議大夫制¶
勑有十夫予翼方來下於井參不一老憗遺乃去¶
&KR0016;於箕尾冝加禭典庸示眷懷具官某秉心醇明¶
制行平實大夫國人之譽蚤推其賢諸老先生之¶
傳晚試所學踐禁途而獻替簉經幄以開陳每望¶
其儀嘗期以壽胡夕陽之莫駐忽朝露之先零臥¶
病於數千卷之間性焉巳盡殮含於二三子之手¶
命也何言凄凉萬里之歸赫奕四階之贈英魂如¶
在茂渥歆承可¶
　　　　趙綝除大理寺丞諸葛十朋除大理寺¶
　　　　司直制¶
<pb:KR4d0311_SBCK_023-15b>¶
勑具官某等獄重事也鍜錬以爲巧攟摭以爲察¶
析律以爲宻深文以爲公而民命近止國脉斵矣¶
理官其可不選爾綝噐涵渾璞薫然忠厚長者之¶
風挈繩直於圜&KR0068;刑不失仁故就進之丞爾十朋¶
歩中規矩藹然悃幅無華之美賛笏畫於國帑利¶
不失義故俾繼綝司&KR0022;之直皆以逹吾好生之德¶
也敬之哉惟良折獄可¶
　　　　太學博士李榘除諸王宫大小學教授¶
　　　　制¶
勑具官某大學在西郊小學在國中四代之制然¶
也二學並設以教神明之胄則我朝作古爾行應¶
<pb:KR4d0311_SBCK_023-16a>¶
周旋之規學茂講習之澤相觀而善六館得師而¶
吾葛藟𤓰瓞之秀不可無良範也故輟之司教于¶
宫庠小以成小大以成大等就傅肄簡而上皆知¶
勉於爲善則振振之化行矣可¶
　　　　太學正何處恬除太學博士制¶
勑具官某博士掌通古今漢始以五經置施讎之¶
易孔霸之書張生之詩小戴之禮皆嘗以是論同¶
異於石渠其通經何如哉爾涵渾厚之氣藴精深¶
之學正于膠庠士服習其訓而不敢犯升之分經¶
講授之官剖疑析滯導正釋回以成首善之風乃¶
見師法可¶
<pb:KR4d0311_SBCK_023-16b>¶
　　　　架閣林宋偉除太學正臨安府學教授¶
　　　　林伯順除武學諭鄭斗祥除太學録制¶
勑具官某等文武異庠而樞紐風化坯冶人物之¶
功等故選授皆明師爾宋偉志氣激昻講藝精博¶
爾伯順風規凝整汲古深長爾斗祥抱&KR0018;瑰傑造¶
理閎奥掌故郡博士中一舉而得三士上庠以宋¶
偉爲正斗祥爲録右庠以伯順爲諭望實孚矣教¶
學相長之道尚觀所進可¶
　　　　兩浙轉運判官顔頥仲除户部郎官兼¶
　　　　知臨安府制¶
勑具官某朕間者親扎十有二條敕畿尹以重四¶
<pb:KR4d0311_SBCK_023-17a>¶
方之本丁寧貇到奉行惟人爾立心直而平見理¶
静而明處事果而精將漕闕下聲采&KR0108;厲撫虎兕¶
之出柙知牛羊之求牧兼組彈壓都人士安之兹¶
用擢之版部郎俾爲眞周以尊枕于京爲盛漢以¶
桴皷不鳴爲能爕友彊弗友剛柔異施而國勢増¶
鼎吕之重斯克訓于朕志可¶
　　　　都官兼檢詳趙與&KR0696;除直寶章問兩浙¶
　　　　路轉運判官制¶
勑具官某歳九遷而日三接遇合之盛也未半歳¶
褒表者五六其非常之遇歟爾良而材寛夷而精¶
宻治輔郡有善最朕旣増秩原其任未幾以丞大¶
<pb:KR4d0311_SBCK_023-17b>¶
宗召又未幾以都官樞&KR0122;進又未幾以寶奎寓直¶
國畿將漕選翼乎鴻鵠之遇順風誰能禦之夫諸¶
路之漕一也而漕于畿爲難嘘弱揉彊壓浮鎮薄¶
與牧尹參錯爲功皇皇枕奠矣可¶
　　　　端明殿學士廣東經略知廣州崔與之¶
　　　　除參知政事加食邑四百戸制¶
勑朕仰稽列聖並建輔臣在乾德則除餘慶於荆¶
南就參國秉在紹興則擢趙鼎於江右入預政機¶
肆嘉牧御之賢乆鬰訏謨之望討論舊典&KR0045;厲新¶
綸具官某存心以事天行義以逹道風節髙乎一¶
丗威名聳于四夷泛三峽而歸乆適山林之樂越¶
<pb:KR4d0311_SBCK_023-18a>¶
五嶺而召尚安水石之閑甫陞書殿以賦祠旋即¶
里門而宅牧期釋宵衣之慮忘居晝錦之榮方飛¶
鴞懷我好音已肅登陴之諭迨急鹿鋌而走險竟¶
伸&KR0018;固之誅環扶胥黄木以懷生極交阯蒼梧而¶
息警益深簡在可後儀圗維漢化之雖更尚唐綱¶
之未振聚民獻以爲敉寧之本毎拊髀於才難開¶
皇極以示㑹歸之方尤拂膺於道逺疇可禆於大¶
政信無易於老成以叶群心以熈庶務仍緫提於¶
&KR0022;典兼申衍於邑租趣裝而來虚宁以待噫召公¶
成南國之化旣茂著於民庸尚父起東海之濵盍¶
共扶於國勢體予至意究爾嘉猷可¶
<pb:KR4d0311_SBCK_023-18b>¶
　　　凌嵩除大理評事制¶
勑具官某天下之平一傾則用法者皆爲之輕重¶
故廷尉置評以平之爾秉心近厚蒞事詳敏退然¶
不知而不愠擢畫一之科亭四方之讞以身體之¶
以心求之何往不得其平哉母徒曰三尺法安出¶
可¶
　　　　江西路轉運副使呉潜除太常少卿制¶
勑具官某禮樂根於心著於日用逹於天地之化¶
百物之産隆古聖人重之故分命夷䕫以治其精¶
後丗文勝實衰一奉常掌其粗足矣矧卿不常命¶
惟貳之置爾以倫魁之望發名父之傳事親從兄¶
<pb:KR4d0311_SBCK_023-19a>¶
仁義充於一性而禮以節之樂以樂之無非實理¶
出&KR0045;濡轡之光華入揔容臺之制作孰非實用哉¶
丗教之防範不立人心之情僞益滋借鉏取帚拔¶
劒擊柱綱常幾少隳矣爾其思辨上下和神人之¶
道以暢所學可¶
　　　　馮田改差知金州兼管内安撫制¶
勑具官某襄[沔-丏+丐]上流爲安康以守行帥事左符毎¶
艱其選爾守洋川有治行制閫謂才周應變績著¶
籌邊冝易鎮要藩信如其言吾得良牧矣郡據秦¶
楚蜀之㑹距啇&KR0593;孔邇非識常山蛇勢不足以圗¶
攻守而撫軍字民其本也毋怠毋易可¶
<pb:KR4d0311_SBCK_023-19b>¶
　　　　資政殿學士中大夫提舉萬壽觀兼侍¶
　　　　讀眞德秀轉太中大夫守資政殿學士¶
　　　　致仕制¶
勑上印祈閑風獨髙於東府掛冠告老景遽迫於¶
西山繄一身何有於去留而四海實𨵿於輕重特¶
隆禮貌昭示眷懷具官某俊偉而光明直大而博¶
厚出則野老望車而迎拜識恨不先入則都人遮¶
道以聚觀用嗟何晩進陟詞坡之長宻陪經厦之¶
游勉朕躬爲天地而立心使斯丗見帝王之爲道¶
乆韞經綸之妙徑躋丞弼之崇方觀厥成廼辭以¶
疾雖堅留於勸講莫力遏於懷歸何但上下床信¶
<pb:KR4d0311_SBCK_023-20a>¶
人才之有間如失左右手况時事之多艱維聖賢¶
之㑹難逢而治忽之機易判所期三事寜計一階¶
噫君子不可諼&KR0006;尚想英規之在賢者樂與共也¶
竟嗟&KR0004;志之違往服恩徽用光祖道可¶
　　　　資政殿學士太中大夫致仕眞德秀贈¶
　　　　銀青光禄大夫制¶
勑致爲臣而歸甫惜孟軻之去非夫人之慟忽驚¶
顔子之亡以十年退養廊廟之姿不一日與聞朝¶
廷之議悲深易簀恩重書棺具官某休休焉有容¶
屬屬乎其敬中庸大學之經丗講貫深微伊訓&KR0003;¶
命之格君敷陳坦白少&KR0422;𦍤於禁路首典領於文¶
<pb:KR4d0311_SBCK_023-20b>¶
闈爲國蒐賢忘身竭瘁方騰徹&KR0068;之譽已告&KR0018;薪¶
之憂趣升股肱旋乞骸骨鍾全氣於三光五嶽如¶
斯幾人受正命於太極兩儀僅爾中壽舉朝歎息¶
行道咨嗟顧民生之方殿屎豈天意之未平治咸¶
觖金甌之望特陞銀艾之榮噫渉大水而無津孰¶
濟奔流之勢仰髙山而景行尚聞屹立之風九原¶
可興百丗不朽可¶
　　　同簽書樞宻院事陳卓贈三代¶
　　　　故曽祖嘉謨朝奉郎贈太子少保特贈¶
　　　　太子太保制¶
勑有嬀逺系爲漢丗家咸而欽欽而躬躬而寵則¶
<pb:KR4d0311_SBCK_023-21a>¶
位司空寔而紀紀而群群而泰則官僕射繄流光¶
之無斁蓋鍾慶之有源具官某故曽祖具官某充¶
實中存浚明外著愛人利物　博古¶
通今　子拔列卿之頴孫搴法從之¶
華傳至爾曽進輔予治培深而發必茂積厚而報¶
亦豐雨露九霄峻陟青宫之保雲來百丗益増黄¶
壤之光可¶
　　　　故曽祖母黄氏上饒郡夫人特贈文安¶
　　　　郡夫人制¶
勑天降時雨山川出雲崧髙駿極之詩所以作也¶
必有隤祉發祥之懿是鍾經文緯武之英具官某¶
<pb:KR4d0311_SBCK_023-21b>¶
故曽祖母具官某氏淑行椒蘭柔儀蘋藻婦從夫¶
而積累始大厥家孫生子以顯&KR0045;遂彊吾國丕顯¶
曽門之慶申加名郡之封僾然如存歆此休渥可¶
　　　　故祖膏朝奉大夫太府少卿贈太子太¶
　　　　傅特贈少傅制¶
勑寤寐治功登崇人傑三階聮耀不忘夙夜宥宻¶
之忠五廟均休益茂春秋烝嘗之孝冝隆尊祖用¶
顯詒孫具官某故祖具官某德履純明風猷簡逺¶
荐更外服隂成勿翦之棠特立中朝氣凛後凋之¶
栢僅升華於卿月竟鍾瑞於樞星賛我逺圗皆而¶
遺訓班髙亞傅時申加第之恩望重丗臣益篤傳¶
<pb:KR4d0311_SBCK_023-22a>¶
家之慶可¶
　　　　故祖母蔡氏魏郡夫人特贈安國夫人¶
　　　　制¶
勑舜帝之後爲陳文王之昭有蔡冝其家室貽厥¶
子孫具官某故祖母具某氏任只秉心温其積行¶
禮嚴舉桉曵藻綬於名卿教篤斷機飛翠緌於法¶
從傳芳再丗制勝五兵不忘報本之思冝厚追榮¶
之典積恩徽於大郡新湯沐於名&KR0022;象服是冝尚¶
其不昧可¶
　　　　故祖母汪氏魯郡夫人特贈崇國夫人¶
　　　　制¶
<pb:KR4d0311_SBCK_023-22b>¶
勑含飴弄孫者家庭之慶爲醴烝祖者寢廟之榮¶
肆𠋣重於良臣庸追榮於大母具官某故祖母具¶
某氏淑均姆訓雍肅婦儀采南澗之蘋躬承家而¶
共祀有北山之李丗爲國以生賢睠時樞紐之尊¶
賛我經綸之妙孝思維永德報冝隆易郡號於曲¶
阜之墟進國封於崇墉之壤潜光煥發懿魄祗歆¶
可¶
　　　　故父居仁華文閣學士正奉大夫贈太¶
　　　　師特追封申國公制¶
勑朕講求采薇治外之略企慕烝民任賢之風擢¶
時英猷列我該輔千㝷之木以培埴而茂九層之¶
<pb:KR4d0311_SBCK_023-23a>¶
臺以積累而髙必有教忠乃能移孝具官某故父¶
具官某心夷而履粹學博而文雄締眷阜陵佩¶
荷囊之清切受知　光廟擁茸纛之森嚴視萬石¶
以爲輕傳一經而特重克開哲嗣進翊洪樞禰廟¶
䟽榮躋上公於二吕師垣流慶邁盛事於三陳可¶
　　　　故嫡母王氏鎮國夫人特贈燕國夫人¶
　　　　制¶
勑延范逵而開陶侃濟丗之功闚元齡而卜王珪¶
佐時之業家或無於賢母國奚有於名臣具官某¶
故嫡母具某氏環珮雍和帨紛肅穆獻納論思之¶
最能勉其夫彌縫輔賛之功克昌厥子任方隆於¶
<pb:KR4d0311_SBCK_023-23b>¶
政路報冝侈於脂田進召公故國之封正魯人小¶
君之號音容未泯蠁䀜其歆可¶
　　　　故所生母俞氏新安郡夫人特贈和政¶
　　　　郡夫人制¶
勑綵衣之戯天性眞樂板輿之奉人生至榮睠予¶
兩社爲輔之英抱此萬鍾致養之憾匪隆禭典&KR0154;¶
尉孝思具官某故所生母具某氏毓詩禮之門嬪¶
衣冠之族怡聲下氣奉&KR0068;列之尊章柔則令儀佐¶
槖班之君子爰篤生於國棟肆坐斡於天樞心如¶
母存義以子貴易舊封於古歙加新命於西岷不¶
惟紓蓼莪之悲抑亦示白華之勸可¶
<pb:KR4d0311_SBCK_023-24a>¶
　　　　故妻林氏信安郡夫人特贈大寧郡夫¶
　　　　人制¶
勑召南鵲巢之什夫人起家魯侯燕嘉之詩令妻¶
受祉何嗟契闊不逮顯融具官某故妻具某氏佩¶
服女箴踐修婦則于沼于沚齊明錡釡之共如山¶
如河&KR0570;雅笄珈之飾冝百年之偕老胡一旦之溘¶
先顧予樞臣失此内助冝郡封之加峻俾廟食之¶
増華隂相其夫永輔吾國可¶
　　　　家抑除將作監丞制¶
勑具官某參井之光下濟岷峨之氣上直鍾其英¶
者多清廟之噐故選拔爲盛爾淵於學而睟葩於¶
<pb:KR4d0311_SBCK_023-24b>¶
詞而峻西産之珍也外閫荐以名薦深鐍弗售特¶
招乃來球璧冝在東序而渉匠監之筆朕豈以閬¶
劒善最爲可略哉職優事簡姑涵雅望伯仲壎箎¶
聲問孰禦可¶
　　　　四川制置司機冝文字趙垙夫除太社¶
　　　　令制¶
勑具官某朕重名噐甚録其父之勞而進其子於¶
周行不一二見也爾父以名法從當方面撫蜀控¶
秦具有威略賛籌莫府爾抑有助朕何愛司社不¶
以爲循陔之榮哉其砥礪事功使人知西平之有¶
子可¶
<pb:KR4d0311_SBCK_023-25a>¶
　　　史彌鞏王㝢㩁務羡賞各轉一官制¶
勑具官某等筦㩁國計所𨵿羡必賞爾庀職京口¶
克懋厥官歳入有常能溢其額俾進陞於一列庸¶
&KR0324;厲於勞能可¶
　　　　史全之監軍平蔡州轉兩官制¶
勑具官某方城&KR0018;固我師進討摩壘鏖戰遂復故¶
境爾監厥軍計功受賞兩秩升華勉思來効可¶
　　　　孫林張旺告發軍姦並&KR0024;承信郎制¶
勑具某人羽林失馭敢犯紀律爾發其姦悉正顯¶
戮而京邑以寧登名武階儲材將列表示戎行使¶
知懲勸可¶
<pb:KR4d0311_SBCK_023-25b>¶
　　　陳文孫知髙州制¶
勑具官某炎嶠守吏必諳風土稔習俗然後能盡¶
心於撫字爾端飭而敏於政守封川民無歎愁易¶
符髙凉必能推之共理詩不云乎誰能亨魚漑之¶
釡&KR1092;貴不擾也徃毋鄙逺其民可¶
　　　　淮東路兵馬領轄耶律均復山陽有功¶
　　　轉三官授武德大夫兼知淮安州鹽城¶
　　　　縣制¶
勑具官某山陽淮之門户間爲冦保王師大討蟻¶
潰䑕逸爾搴旗鏖擊之勇莫府髙之疊進武階徃¶
理邊邑加意撫循毋失軍民之譽可¶
<pb:KR4d0311_SBCK_023-26a>¶
¶
平齋文集卷第二十三¶
<pb:KR4d0311_SBCK_023-26b>¶
