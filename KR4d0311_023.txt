# -*- mode: mandoku-view -*-
#+TITLE: 平齋集
#+DATE: 2015-09-23 10:24:32
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 23



<pb:KR4d0311_WYG_023-1a>
欽定四庫全書
　平齋集巻二十三　　　　宋　洪咨䕫　撰
　　青詞
　　　萬夀觀純福殿開啟甲子本命道場青詞
玉厯紹休猥次周星之歲金行紀閏適臨元命之辰祗
祓瑶壇具宣瓊籙伏願真遊濳格景貺旁流九扈有秋
陶人心於和樂三邊無警鞏國勢於奠安
　　　朱表
<pb:KR4d0311_WYG_023-1b>
孟秋月閏先甲命元肅延真馭之臨仰控忱&KR0454;之禱上
銷咎證下鎮危情格丕乂於萬方儲鴻休於百世
　　　太一宫祈晴醮青詞
西成應兊南畝占豐熏心滛雨之憂拜首叢霄之禱伏
願飈斿濳格曦馭昭升凡陶玉燭之和俱燕金穣之慶
　　　永祐陵下宫顯恭皇后殿神帳後壁山墻坍損
　　　　修整畢告遷神御還殿表文
奠幄栢宫靈斿夙御繕垣椒寢僊仗嘗移屹鳩僝之告
<pb:KR4d0311_WYG_023-2a>
功儼燕寧之復次
　　　孟冬朝獻祝香文
伏願乾文循軌㤗道迓衡愛日薰和民遂熈恬之樂朔
方絶警軍無暴露之憂
　　　昭德崇勳閣安奉太師趙汝愚貌像祝文
維姬有旦維宋有公斷鰲奠極賔日升穹歲閲周星祀
登崇功諏禮曲臺妥靈肖容肩摩前哲凌烟嫓隆
　　　祭告功臣二十三人祝文
<pb:KR4d0311_WYG_023-2b>
容臺丹青森拱星弁有虛其席惟人是踐相我前寧磐
宗碩彦訊良告䖍爼豆羣獻
　　　甲子本命青詞
氣轉一陽甫應初躔之紀辰開六甲首逢端命之元祗
演雲籖仰延飈駕伏願天光下濟帝况博臨夀域四方
永底寧民之意金城萬里亟收却敵之功
　　　滿散朱表
序屆初陽辰臨元命宣演沖科之祕導迎善氣之新鶴
<pb:KR4d0311_WYG_023-3a>
唳風聲奉天威而制勝星暉日麗受帝祉以緜休
　　　立春祭太一祝文
天尊神兮挾東皇龍駕翺兮周八荒五福舍兮廸時康
祠壇紫兮歌青陽神宴娛兮夜未央星留俞兮集祥光
四氣和兮萬有昌三垂晏兮九農穰多受祉兮命溥將
　　　太一宫交年醮青詞
化宫宻轉序首正於孟陬歳事更新法肇頒於象魏輙
輸悃素仰叩旻蒼靖念眇躬適逢多故隴西未靖逞貔
<pb:KR4d0311_WYG_023-3b>
虎以慿陵漢上方鏖又風鶴之報警狼烽交於梁沔騎
&KR0381;徧於荆襄由秉徳之不康寧致御事之日艱大跂叢
霄而引咎迎端朔以祈休伏願上帝畀矜尊神篤祐以
全取勝亟清玉塞之塵轉危為安增壮金城之勢凡遂
耕桑之樂悉歸覆育之仁
　　　天基聖節青詞
保佑自天運應一元之泰誕彌厥月氣陶萬彚之春展
寀瑶壇投忱璇極伏願兩儀申祐列曜延光時和歲豐
<pb:KR4d0311_WYG_023-4a>
妙叶玉衡之正兵寢刑措屹隆磐石之安
　　　朱表
星回蓂厯茂迎震夙之期雲䕶芝函備展泰元之薦仰
祈昭鍳申錫鴻釐東作西成躋民生於仁夀南暢北洽
措國勢於安彊
　　　孟春朝獻祝香文
伏願緝熈純嘏保合太和雨霽秧疇咸樂東郊之業風
恬栁塞盡清南牧之塵
<pb:KR4d0311_WYG_023-4b>
　　　攢宫補種祝文
路寢孔碩每切慕思春露既濡宜加繕植先事以告維
靈之安
　　　孟夏朝獻祝香文
伏願本支蕃衍疆塲敉寧物被生成穆若薰風之阜民
陶耕鑿熈然化日之舒
　　　雨師雷師風師祝文
天歩方艱以稔為命龍見而雩雨不時若高原下隰暵
<pb:KR4d0311_WYG_023-5a>
其乾矣熬熬然巻簔笠倚耒臿以告瘉神所閔也雷霆
以鼓之風雨以潤之坎震巽三者之氣合而隂陽和甘
霈應既霑既足迄用康年維爾神之功
　　　昭慈聖憲皇后永思陵憲節皇后憲聖慈烈皇
　　　　后下宫修葺奏遷神御表文
葱葱鬰欎蟠佳氣於兩儀實實枚枚鞏閟宫于千古飭
御史以省視戒工師而繕修遷御有嚴前期敢告
　　　孟秋朝獻祝香文
<pb:KR4d0311_WYG_023-5b>
伏願氣調玉燭序秩金行雨足周原年屢登於大有風
清漢塞運丕濟於中興
　　　天基聖節錫宴致語
帝出乎震祥開華渚之光雲上于天恩錫鎬京之燕恭
惟皇帝陛下聪明時乂剛健日新與物為春播太和于
有截自天申命綿景祚於無疆(臣/)等幸備伶官願陳口
號
寳鳯啣春度玉墀開基節後即天基日行黃道三辰秩
<pb:KR4d0311_WYG_023-6a>
斗轉蒼龍萬象熈扶起車攻常武運做成既醉太平時
千官拜舞東風裏歡上延英萬歳巵
　　　勾合曲
嵩岳三呼山鞏聖人之夀鈞天九奏春融治世之音上
奉天顔教坊合曲
　　帖子
　　　端平二年端午帖子
　　　皇帝閤五言三首
<pb:KR4d0311_WYG_023-6b>
更化開皇極中興兆赤符節摽千歲厯氣協五時圖
　　　又
雨足秧分甽風清麥弄岐聖心涵水鏡即是太平基
　　　又
明進離方午柔生遇已隂妙參三聖易理測兩儀心
　　　七言三首
緝熈虛敞薰颸細清燕深明晝晷長大學中庸繙詠久
金猊幾度手添香
<pb:KR4d0311_WYG_023-7a>
　　　又
登進英才追慶厯開延正論踵咸平朝廷有道長如此
拜賜宫衣信是榮
　　　又
王師一舉下河東好定規摹繼伐功入眼宫槐宜夏日
轉頭關栁易秋風
　　　貴妃閤五言二首
珮襲芳蘭碧釵明寳篆紅深宫三十六同被二南風
<pb:KR4d0311_WYG_023-7b>
　　　又
萱長宜男草榴開結子花歡聲喧令節慶事屬天家
　　　七言三首
綺䟽浸影槐龍轉繡户浮香艾虎垂硯冷玉蜍金井水
手抄警戒愛君詩
　　　又
裁成寳月翻宫扇織就祥雲製御衣朝賀歸來無㸃暑
坐㸔燕子引雛飛
<pb:KR4d0311_WYG_023-8a>
　　　又
穿蓮漏水金鋪邃雪藕衣輕玉殿凉好把毋邪毋不敬
細挑綵字夀君王
　　　端平三年春帖子詞
　　　皇帝閤五言三首
龡鳯東風轉携龍北斗回人間遒振鐸天上獸樽開
　　　又
氷天寒雪餞暘谷齊華賔生意乾坤滿宸襟一㸃春
<pb:KR4d0311_WYG_023-8b>
　　　又
寛大朝廷詔中和郡國詩欲求躋慶厯先使見淳熈
　　　七言三首
喚仗紫宸披曉靄退朝清宴坐晴霏簡編有味鑪香永
鈴索無聲漏箭稀
　　　又
東風送喜上天顔吉語飛来井軫間榆塞雪消鳴鏑静
栁營月暖撃刁閑
<pb:KR4d0311_WYG_023-9a>
　　　又
麥苗培秀臘前雪稻種浸芽春後晴野老田夫觀治象
便從新歳賀昇平
　　　皇后閤五言二首
太液輕澌泮温明霽日融菜流芳荇碧花頌瑞椒紅
　　　又
甲觀韶光集禖壇好語傳思齊男慶百假樂子宜千
　　　七言三首
<pb:KR4d0311_WYG_023-9b>
塗山隂贊夏王化媯汭宻嫓虞帝仁保合太和無間斷
際天蟠地一般春
　　　又
關雎風化冠周南次第桃夭及葛覃農事未興先獻種
女紅方起又親蠶
　　　又
殷雷金鑰千門邃斜月璇題六寝深禁栁䕶寒烟未起
求衣已獻晚朝箴
<pb:KR4d0311_WYG_023-10a>
　　　貴妃閤五言二首
梅試催籹粉蘭披入夢香迎春占北斗受福拜東皇
　　　又
象應軒龍次恩承帝座光燕壇風澹蕩蠶舘日舒長
　　　七言三首
春透蓬莱碧玉壺晴忩恭侍寳奎敷從容玩畫家人卦
取次題箴列女圖
　　　又
<pb:KR4d0311_WYG_023-10b>
鳷鵲雪殘籠霽景鵁鶄波暖颺紋漪宫中不用催行樂
草木羣生各自熈
　　　又
萬年枝上綵綴緑千葉花頭酥㸃紅鏡綬嚢絲相映燭
探先半月慶流虹
　　古今詩
　　　東山
金堂石室舊徜徉被髮依然下大荒風送嬋娟花落蘂
<pb:KR4d0311_WYG_023-11a>
雲移縹緲濕踈篁桓伊筝外深情酒幼度碁邊定力香
萬事古今開闔眼樓頭吹面水風凉
　　　東山即事
西風巻宿祲天高近重陽門虚自沆瀣塔静能琅璫幽
花多素英穠香奪春芳草木未黃落繁隂留夏凉棋雋
决漢楚杯壯迷彭殤醉㡌信孟嘉歸鞭忘葛彊萬事貴
適意誰能扣蒼蒼
　　　東山塔院春暮
<pb:KR4d0311_WYG_023-11b>
太皥明朝禪祝融杖藜能送幾東風兩崖蘿蔓因依緑
一樹桐花自在紅聒聒竊脂農即事喈喈摶黍女趨功
細思舉世誰閑得一咲浮圖倒影中
　　　又絶句
折屐棊邊情易矯捋鬚筝畔淚難禁何如拍手招元放
玉室金堂深更深
　　　三休亭(亭在玲瓏山九折岩之南/)
出郭暄欲暑渉林清自秋歩隨目力高身與山氣浮飛
<pb:KR4d0311_WYG_023-12a>
来辛夷花拾得蓮葉舟一聲提壺盧四顧叢薄幽詰屈
九曲屏突兀十二樓泉流澗級峻雲起樹隂稠左摩紫
髯兕右拂蒼鱗虬上呼笙簫侣下瞰錦繡洲太極浩初
判此山欎相繆幾人記曾来老苔蝕雕鎪玲瓏聽我歌
歌徹玲瓏愁有酒且湑我羲娥雪人頭
　　　丁東泉
渇烏滴盡三更雨鐡鳯敲寒六月風湯餅困来茶未熟
為師摇夢作丁東
<pb:KR4d0311_WYG_023-12b>
　　　招隐辭
雲氣歛兮天目之巔濤江綫橫兮海門濺濺扶桑子半
兮陽烏翩翩可俯而掬兮咽以天井無聲之泉子其隐
乎吾與子兮拾荃
　　　其二
雲氣冐兮天目之趾疊湫濆薄兮洞石齒齒列缺正畫
兮睡蛟蟄起可豢而擾兮浴以天河倒流之水子其隐
乎吾與子兮採芷
<pb:KR4d0311_WYG_023-13a>
　　　其三
雲氣吐兮天目之腹乳潭沉沉兮鴨潭煜煜徐伍朝徃
而暮来兮雙碧鹿可挽而舞兮侑以天風歩虛之曲子
其隐乎吾與子兮蒔菊(徐伍天目二仙人/)
　　　寳福寺山房
門巷蕭然雀可羅藏書萬巻自研摩懶尋玉女登西嶽
甘伴金仙坐補陀書帶草長塵慮少鉢曇花放道縁多
酒肴問字如相過引道松間不用呵
<pb:KR4d0311_WYG_023-13b>
　　　又荅景陽
朝家久設禮為羅小寄禪忩共講摩紅錦障泥飛騕褭
黃金寳校設盤陀冰虀薦飯鄉風古雪汁烹茶雅道多
領取單傳心法去會將佛祖一時呵
　　　再用韻
烟霏深處萬山羅閑裏工夫歳月磨上採緯書乾鑿度
下捜史志薛延陀手挼不厭薰沈少心賞何妨(闕/)　多
若問(闕/)　閣(闕/)　南豐一瓣也須呵
<pb:KR4d0311_WYG_023-14a>
　　　遊岝㠋山
驟暖偃芳草薄遊烘軟塵亂山雲氣曉啼鳥杏林春人
物少催老浮華陳玩新一聲鏗爾瑟澗水緑粼粼
　　　西山(晉許邁隐居䖏/)
西山許邁無人問只説東山有謝安富貴光明貧賤晦
世情從古兩般㸔
　　　九州山僧房
路突亭依石林㘭渚見沙嶔危幾岣嶁深蔚似瑯琊客
<pb:KR4d0311_WYG_023-14b>
動驚寒思僧閑㤀歳華雨忩風露影一樹枇杷花
　　　題松軒
蒼官面目冷於氷傾盖真成耐久朋隨世炎凉渠自爾
與時榮悴我何曾聲傳茶鼎風鳴籟影過熏爐月抹楞
束傳欲煩三昧手箇中着個覔詩僧
　　　翠蛾亭
晴雷碾破白雲窩無數林花滚下坡好把轆轤翻轉㸔
崑崙頂上捲黃河
<pb:KR4d0311_WYG_023-15a>
　　　次俞紫薇止止堂詩
佛法示無法人謀盡過謀説空猶是着領妙更何求徑
滑松杉古忩虛水石幽琤琤鳴鐡裏安䖏一時休
　　　東山塔院
僧伽傳法處阿育放光時到頂上無縫透心橫有枝梅
間詩鳳咮竹裏酒鴟夷醉上危層去空明𣺌所思
　
　
<pb:KR4d0311_WYG_023-15b>
　
　
　
　
　
　
　
　平齋集巻二十三
