# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:39.302844
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB08n0649-021平齋文集-卷二十一.
<pb:KR4d0311_SBCK_021-1a>¶
平齋文集卷第二十一¶
　　外制五¶
　　　　司農寺丞陶木除大宗正丞制¶
勑具官某宗正以卿少丞簿聮事合治大宗正獨¶
置丞簡且嚴乎爾融明而凝重有韞而不襮論奏¶
亹亹切於爲民旣俾丞大農矣重惟明德睦族之¶
意非賢莫宣故亟進之以丞大宗尚書郎之選於¶
此乎儲勉佐乃長母以再轉爲淹也可¶
　　　　權兵部尚書史嵩之除寳章閣直學士¶
　　　　宫觀制¶
勑封萬里之侯不足以敵過庭之榮佩六國之印¶
<pb:KR4d0311_SBCK_021-1b>¶
不足以易戯綵之樂方枤杜之還役乃式微之賦¶
歸具官某蚤&KR0108;儒科寖躋朝列牧民御衆擁漢水¶
之騂旄舎爵䇿勲佩甘泉之紫槖雖向日之云切¶
顧望雲之抑深願爲返哺之烏退奉閑居之燕重¶
違雅志俾領真游以西清嚴邃之聮致南陔怡愉¶
之養石&KR0108;之教素謹諒亟下於里門子牟之心常¶
存尚母忘於魏闕可¶
　　　　林楷特轉朝議大夫直敷文閣致仕制¶
勑具官某情莫切於閔勞恩莫厚於崇卒廼者赤¶
子嘯兵三衢朕爲之丙夜不安枕爾以公平廉静¶
選拔出守薙鉏稂莠不遺餘力&KR0338;&KR0338;向還定矣而¶
<pb:KR4d0311_SBCK_021-2a>¶
病以革告天胡奪之亟耶進官一列升職四等用¶
書爾柩尚克知歆可¶
　　　　趙范除龍圗閣學士京湖制置大使兼¶
　　　　知襄陽府制¶
勑仲淹守慶州而純粹踵其成規丗衡築青澗而¶
种諤保其遺績繄㦸纛交輝之盛實衣冠奕葉之¶
榮具官某望壓江淮志吞河洛前茅後勁不虞街¶
亭節度之違左櫜右鞬益慕金城圗略之上獨差¶
彊於人意常簡在於朕心睠上流形勢之雄有乃¶
考威名之著闞如虓虎賢於長城爾嘗從士爕之¶
謀晉　心廉頗之用趙士冠西清之邃職護¶
<pb:KR4d0311_SBCK_021-2b>¶
北門　老農扶杖以歡迎喜談舊事宿將帕¶
紅而上謁誓立新功惟寡欲可以全剛惟集思可¶
以廣益惟多筭可以制敵惟不殺可以結人守果¶
見於有餘攻奚憂於不足功名未艾何止復鴈門¶
之踦機㑹無窮正可&KR0108;澠池之翼勉&KR0045;先烈用荅¶
殊知可¶
　　　　史洽轉奉直大夫制¶
勑具官某間者韃犯信陽略雲夢轉黄陂而薄浮¶
光虐&KR0395;蓋烈烈也爾爲守將能識事機亟調𧴀貅¶
&KR0108;前迎擊賊禠氣而宵遁可謂敏則有功矣一歳¶
三階實爲異數賞無倖得其懋承之可¶
<pb:KR4d0311_SBCK_021-3a>¶
　　　　孟㸃鄧泳各轉一官制¶
勑具官某等唐鄧息蔡復歸版圗雖發縱之有人¶
亦莫府之交助爾能知體國不憚從戎効婉畫於¶
郾城賛成功於峴首特升一級用&KR0324;賢勞可¶
　　　　樓昉贈直龍圗閣制¶
勑具官某士君子存心養性以事天夭壽不貳以¶
立命豈計一時之屈伸哉爾淹貫而有歸正固而¶
不撓蓋深於道者立朝莅郡聲稱甚茂井雖渫而¶
可汲需見險而竟止此心不失其本然之天則命¶
自我立冝區區者之不能縻也王通氏抱太平之¶
䇿以殁房杜諸賢卒用之以昌正觀之治道安有¶
<pb:KR4d0311_SBCK_021-3b>¶
終屈而不伸耶羲圗邃直仍録遺孤拱木九京尚¶
其可作可¶
　　　　李道傳贈直龍圗閣制¶
勑具官某學以見道爲難苟有見乎道則形而爲¶
實踐發而爲正論推而爲美政無異源也爾以蜀¶
莊之珍薦清廟之璧踐履也方議論也剛政事也¶
昌非漸乎師友之澤洞乎聖賢之奥殆將委厥美¶
以從俗蘭芷變而不芳矣西風寥碧駟虬獨逺&KR0613;¶
予望之惜不我遇奎𨇠峻直且表其孤以一時之¶
屈易百丗之伸爾尚奚憾可¶
　　　　胡夢昱贈朝奉郎制¶
<pb:KR4d0311_SBCK_021-4a>¶
勑具官某朕訪落伊始首下詔來讜直蓋與諌皷¶
謗木同意以直言求人而以直言罪之豈朕心哉¶
爾風裁峭絜志槩激壯繇廷尉平上書公車言人¶
之所難言方嘉貫日之忠巳墮偃月之計問途胥¶
口訪事瀧頭曽無幾微見於面何氣節之烈也¶
仁祖能全介於逺謫之餘　孝祖能拔銓於投荒¶
之後撫今懷往魂不可招潦霧墮鳶悲悔何及陟¶
階貟外仍官厥子用旌折檻之直且識投杼之過¶
爾雖死可不朽矣可¶
　　　　徐瑄贈集英殿修撰制¶
勑具官某舎生而取義殺身以成仁惟剛者能之¶
<pb:KR4d0311_SBCK_021-4b>¶
爾燭理明植志果屢躓而氣愈勁晚治廷尉獄&KR0502;¶
之風㫖不移壓之禍福不折据經訂律反覆開陳¶
寧以一身試不測之淵而不忍以根連株送之命¶
資其身委蛻炎瘴其甘如飴非所謂剛者乎唐司¶
刑有功守死明道不阿旨詭辭以求苟免吾於爾¶
見之追榮論譔仍録遺孤英魂如在尚知未有乆¶
而不定之天也可¶
　　　　陳宓贈直龍圗閣制¶
勑具官某　列聖以隆寛大公涵養天下敢言之¶
氣故雖丗道波靡必有嶤然自見折姦萌而扶正¶
論者爾風猷名相之裔學問諸老之傳刷行出政¶
<pb:KR4d0311_SBCK_021-5a>¶
具有源委嘉定一䟽朝陽獨鳴於萬喙皆瘖之頃¶
憸壬禠魄而不敢肆頑鄙洒心而思自立何其偉¶
也分符𢌿節挽之莫回樂道著書死而後已砥柱¶
斯丗之功甚大進直淵圗仍&KR0324;厥子泉扄有知其¶
識予恨不同時之意可¶
　　　　張柙中奉大夫致仕制¶
勑具官某岷峨多竒士朕弓旌下招絯網略盡其¶
不克忍死以湏更化則囿於命爾抱材翹雋藴識¶
超邁分教眉山適遭蜀變慷&KR0099;灑涕不草賀僞之¶
表志節立矣入儀班著出最麾節方將滂洋厥施¶
於盈科之後何返壑之速耶萬里蒐賢于嗟靡及¶
<pb:KR4d0311_SBCK_021-5b>¶
一階告第&KR0115;漠知榮可¶
　　　　楊必復贈朝請大夫制¶
勑具官某聖人有金城以守圄扞敵之臣能死城¶
郭封疆也爾乗障文南不虞潰卒之渉境挺身諭¶
告期革鴞音雖披赤心竟蹈白刃望風棄郡紱而¶
逃者冝知媿矣優加愍典超進華階仍俾丗延用¶
旌死節可¶
　　　　尤元龍贈通直郎制¶
勑具官某尉以警捕爲職盗發三衢爾能躬帥弓¶
刀嬰其鋒而死之職不曠矣官之升朝仍録厥孤¶
尚紓九泉之悲可¶
<pb:KR4d0311_SBCK_021-6a>¶
　　　　趙與貌贈奉議郎制¶
勑具官某靺鞨頃爲不道犯我應山爾以户曹攝¶
邑&KR0009;勇於徇國率厲戍卒輿臺迎擊之雖死於寡¶
不勝衆而氣吞此虜矣旌之華秩用尉忠魄可¶
　　　　宋昭逺贈通直郎制¶
勑具官某鹽城之役飛芻走粟以餉師亦旣勞止¶
又轉致于山陽冝爾馬瘏僕痡而卒於行也官以¶
升朝知予閔恤可¶
　　　　呉淵轉朝奉大夫制¶
勑具官某漢筦鹽鐵有官唐榷茶有使利源出於¶
東南爲多均通得冝經費用&KR0073;爾以儒術飾吏事¶
<pb:KR4d0311_SBCK_021-6b>¶
以宰士賛&KR0022;計提綱筦榷有條不紊一歳之入沛¶
乎其&KR1151;旣應懋賞之科冝進正郎之秩毋忘體國¶
用對恩華可¶
　　　　趙必灋轉承議郎制¶
勑具官某虜保&KR0541;山王師進討調度旁午陸運尤¶
艱爾賛畫於計臺備宣勞於供億進升一列益礪¶
廉勤可¶
　　　　王子申落致仕除刑部郎中制¶
勑具官某韓厥旣老而禀政留侯道引不食榖而¶
強起材足以爲斯丗用詎容得謝爾操尚渾厚風¶
致簡逺郡國選表再召再辭遂以垂車請幅巾林¶
<pb:KR4d0311_SBCK_021-7a>¶
壑獨立氛&KR0381;之表固泊乎丗味矣朕訪西南人物¶
於朝謂爾年𦒿德明精神猶未衰懷香憲部勉爲¶
一來霜峽放舟使觀者知朕能致華髮於萬里顧¶
不韙歟可¶
　　　　趙希昔除工部郎官制¶
勑具官某朕日御便朝與二三大臣妙柬四方之¶
雋乂登崇之廼睠西顧有公姓之老在爾秉心静¶
夷制行縝栗聲問蚤頴擢于政事之科晚守東川¶
材益練政益美&KR0162;有餘以紓征調之迫家誦而人¶
德之卷懷滋乆宿望猶鬰握蘭起部冝不俟駕蜀¶
之邊防軍實民賦吏治爾平日講之蓋熟朕將修¶
<pb:KR4d0311_SBCK_021-7b>¶
輦過郎舎故事而問焉可¶
　　　　辛稏潼川府路提㸃刑獄趙希濬䕫州¶
　　　　路提㸃刑獄張起艮成都府路提㸃刑¶
　　　　獄公事制¶
勑具官某等東井法令所取平參下三星曰罰主¶
斬艾分節司憲於參旗井絡之分加遴惟均爾稏¶
丗傳威望身佩材名直指䕫巫姦宄屏息其進以¶
典東川之獄爾希濬氣禀篤厚政術寛平共理眉¶
山田里熈豫其升以司巴峽之臬爾起艮吏事詳¶
敏邊籌精練出入制幙多所毗益其擢以亭西州¶
之讞在易賁無敢折獄豐折獄致刑噬嗑明罰勑¶
<pb:KR4d0311_SBCK_021-8a>¶
法皆有離象取其外剛而内明也然無慾者必剛¶
無私者必明爾等果能以明用剛則數道之間吏¶
之不良民之無告悉暸乎目擊矣欽哉毋謂君門¶
萬里之逺可¶
　　　　汪之強殁於王事特贈朝奉郎與一子¶
　　　　恩澤制¶
勑具官某魯誄賁父漢録孤兒閔死事也爾庀職¶
淮幙宻參機籌變起倉卒父子併命聞者悲傷之¶
進官一等澤及遺孤營魂有知可無銜憾可¶
　　　　楊伯雨除䕫州路轉運判官制¶
勑具官某四蜀財計莫豐於大寧鹽筴之入數十¶
<pb:KR4d0311_SBCK_021-8b>¶
年來漕臣以羡餘濟苞苴囊槖無遺利矣朕欲變¶
而通之故謹擇所使爾材甚頴政甚練可使治其¶
職也一節起家六轡督餫擁牢盆之冨運筭鞭之¶
長輕車峻阪夫誰能禦然民力竭矣盍思所以&KR0073;¶
之軍餉&KR0068;矣盍思所以濟之利源無壅上下阜通¶
朕蓋於此乎課爾之㢘能可¶
　　　　王翔除直祕閣利州路轉運判官兼知¶
　　　　利州制¶
勑具官某寧武控梁蔽益夙號重鎮故必以漕兼¶
守而制閫亦於此立莫府今閫外之制移梁閫内¶
之制還益漕守滋重爾材茂而識逺志堅而慮宻¶
<pb:KR4d0311_SBCK_021-9a>¶
隴蜀山川之形勢兵民之便冝歴歴在目中玉節¶
銅符采衆譽而併屬且木天寓直以華之委&KR0009;隆¶
矣夫邊儲軍實以厚民爲本農桑勸則食貨通田¶
里安則保障固祁山斜谷之運與中和樂職之詠¶
實相表裏爾其懋圗之可¶
　　　　&KR0058;伯登除直華文閣知潼川府制¶
勑具官某實材用則天下治堯舜三代循吏之効¶
惟其務實不務名也爾莊静不襮而篤求己之學¶
廉直無華而堅爲民之意自去周行屢牧壯郡朝¶
梳夕&KR1057;不遺餘力用能害除而利興非善美充實¶
之發耶甫出憲節隨𢌿藩符進以嬀閣之直維東¶
<pb:KR4d0311_SBCK_021-9b>¶
梓地鉅望隆疇昔間以衮舄筆槖臨之非偏郡比¶
布吾實德行爾實政使民&KR0013;實惠選表有日矣可¶
　　　　國子録汪之道除諸王宫大小學教授¶
　　　　制¶
勑具官某朕寤寐雋髦以起治功日輪百執事入¶
對便朝求其通逹如賈&KR0105;懇到如陸䞇未多見也¶
爾茹古而涵今弸中而彪外頃敷奏以言慷&KR0099;英¶
發作興天下之勢皷舞天下之材纚纚有契於心¶
朕甚竒之楷模河間東平之系陶冶成人小子之¶
質姑爲朕往起視六合周覽群動朕方思所以訪¶
爾者可¶
<pb:KR4d0311_SBCK_021-10a>¶
　　　　大理寺丞趙薿除司農寺丞制¶
勑具官某師行日費千金石城非粟莫守漢大將¶
軍票&KR0016;之出所以必取給於大農也爾居家有孝¶
謹之行治郡有廉静之譽立朝有深逺之識甫丞¶
&KR0068;廷又丞農扈夫豈輕進爾哉仲季分閫淮襄日¶
講立武足兵之略一歳錢榖出入使爾與聞則軍¶
國之調度供億壎篪交應矣且以示&KR0324;拔之權輿¶
可¶
　　　　趙崇濤直祕閣知遂寧府制¶
勑具官某泝䕫萬而陸走穹山&KR0232;嶺虎兕出没渉¶
武信乃趨夷良疇沃壄桑稻彌望坤維樂土也必¶
<pb:KR4d0311_SBCK_021-10b>¶
填之良吏爾以信厚之質邁往之材行平易之政¶
將指巴䕫灌輸阜通而民不病可謂良矣寓直中¶
祕殿我巨屏旁制于四郡恩威兼濟辦治無難然¶
元祐諸賢&KR0022;有遺像尚求聞於往行用康保民以¶
表于蜀可¶
　　　　李鋂差知嘉定府制¶
勑具官某犍爲古夜郎國漢定西南夷與沈&KR0058;俱¶
置郡而地望夐出&KR0058;上迨爲潜藩又加重爾璵璠¶
其質豫章其材故家之最良也試郡于&KR0058;疚心邊¶
𤨏所陳便民事冝懇切而詳明知必良于政易鎮¶
犍爲昭示&KR0324;擢體予不忘逺之意懋爾有常吉之¶
<pb:KR4d0311_SBCK_021-11a>¶
行恩信並著民夷胥安則所至可紀矣可¶
　　　　李艮孫知隆慶府李仲熊知紹慶府制¶
勑具官某等劒門北扼棧道黔陽南控溪洞皆要¶
藩也亦皆潜藩也守不輕授爾艮孫以敏劭之姿¶
著𨵿决之譽就擁劒麾駕輕車於熟路爾仲熊以¶
駿邁之噐養融顯之望趣綰黔紱發利刃於新硎¶
孟子曰固國不以山谿之險險雖天設必以人固¶
爾能䖍奉吾詔養民也惠使民也義則人心隱然¶
可恃如金湯徃哉毋忽可¶
　　　　劉竑之改知重慶府制¶
勑具官某蜀有𦒿壽雋直節著於慶元髙風振於¶
<pb:KR4d0311_SBCK_021-11b>¶
嘉定落落乎其不苟合朕聞而賢之爾其季子也¶
力學而脩㓗抱材而謙粹雍容氣度酷似厥考方¶
需偏壘趣典名藩超等而授人不謂過而喜古渝¶
之得賢守家法可想也益懋中和之治用昌詩禮¶
之業可¶
　　　　李景翶和糴賞轉朝議大夫致仕制¶
勑具官某李悝平糴之法百丗可行也居是&KR0022;而¶
習其俗則雖多易辦爾緫蜀賦而歸優游家食以¶
冨於才任我糴事年豐價平農固樂市積數踰億¶
能無勞乎躐升元士之級尚知告老之榮可¶
　　　　陳一薦屯田和糴賞轉承議郎制¶
<pb:KR4d0311_SBCK_021-12a>¶
勑具官某羊祜墾田於襄陽至有十年之積豈一¶
手足之力哉爾材髙莫府職涖耕屯當危機交急¶
之秋収平時勸課之効迄充兵&KR0338;用濟邊功進升¶
一級之華益懋方來之績可¶
　　　　歸順周岊&KR0024;武功郎遥郡刺史淮東兵¶
　　　　馬鈐轄制¶
勑具官某朐山東峙宻邇淮浦挈城歸&KR0105;爾實倡¶
之莫非王臣超𢌿武級仍躋榮於遥刺俾參領於¶
戎鈐祗服異恩勉殫忠力可¶
　　　　李敏&KR0024;修武郎制¶
勑具官某虜情叵測以間爲竒爾戍安豐深察情¶
<pb:KR4d0311_SBCK_021-12b>¶
僞不爲利誘仍效戰多超授武階用旌知義可¶
　　　　蒲南強落致仕差知茂州制¶
勑具官某自筰以東北冉駹爲大茂其地也六夷¶
七羗九蠻錯處之俗猶有遺者置守必廉静爾廉¶
而介於守静而恬於進踐𫾻可紀蜀士共推之詎¶
容以據鞍矍鑠掛神武之冠耶起之里居徃鎮汶¶
水化浹于襏襫風行于旃毳不待按籌邊之圗而¶
遐徼奠枕矣其母徒以遺榮爲髙可¶
　　　　楊恢除直寶文閣淮西制置副使兼知¶
　　　　黄州制¶
勑具官某弈莫先於審局布勢取勢多則勝局也¶
<pb:KR4d0311_SBCK_021-13a>¶
江淮表裏分置制閫亦然爾乗塞於均宅牧於荆¶
進屯於襄撫機應變之材愈出而不窮維時淮右¶
風寒最切而齊安據山川之㑹峻直寶奎參領閫¶
&KR0009;往爲朕守中襄鄂昇&KR0045;而立首尾聮絡非取勢¶
獨多乎江漢之詩曰匪安匪舒淮夷來鋪又曰經¶
營四方告成于王淮服厎寧則四方可經營也内¶
繕諸𨵿外嚴列戍懷來新氓綏定故境朕方𠋣重¶
於汝懋哉可¶
　　　　工部侍郎知建康府陳韡明堂加恩制¶
勑朕蒐儀先甲蕆祀上辛賦思齊之詩慕親方切¶
稽我將之頌饗帝尤嚴恍三靈之宴娭遒百禄之¶
<pb:KR4d0311_SBCK_021-13b>¶
來下有懷時彦冝錫神𨤲具官某學擅名儒望髙¶
法從輪囷膽略吞青海於胷中磅礴威名碎黒山¶
於掌上廼睠明禋之講迄臻熈事之成雖阻清廟¶
之執籩靡忘宣室之前席爵爰升於蒲璧户仍衍¶
於畬圭帝命式干九圍朕旣荷受球之寵天威不¶
違咫尺爾毋忘拜胙之恭懋暢英猷對𫾻景况可¶
　　　　虞孝先特轉一官授朝奉大夫制¶
勑具官某蜀𨵿赤白囊交馳姦甿或乗間矯䖍爲¶
郡縣害去敗群之羊必良牧爾以長材選拔攝守¶
閬川芟夷不逞封護善良千里絶桴皷之警可無¶
&KR0324;乎進階正郎分麾邊徼益厲精白以承可¶
<pb:KR4d0311_SBCK_021-14a>¶
　　　　陳亞卿知德慶府制¶
勑具官某古康名藩也邈在嶺海之東必習其風¶
土諳其俗者爲之守爾&KR0073;於材諝敏於事功自筮¶
仕至試郡扶胥黄木之間熟知津矣藹勞能之可¶
紀鬰瓌韞之未究起家分符往鎮瀧水其爲朕布¶
宣寛大之意簡賦平刑以惠逺民可¶
　　　　牛大年以子病乞祠除直敷文閣主管¶
　　　　建康府崇禧觀制¶
勑具官某立朝而引去握節而賦歸殆不以冨貴¶
利逹入其心者歟爾玉雪其廉明凖繩其平直卓¶
有立於斯丗晚繇蜀道入儀郎省歩武寖華矣而¶
<pb:KR4d0311_SBCK_021-14b>¶
出駕四牡列城聳動顧浩然有歸志何耶父母惟¶
其疾之憂天性之愛也爾以子諗朕重違之進班¶
穹閣均佚𨤲館非朕之不汝以也尚培髙風用礪¶
頽俗可¶
　　　　曽治鳯除直徽猷閣知建寧府制¶
勑具官某閩粤接壤比歳黔首失職相挻而動亦¶
旣厎定矣推吾德意燠寒飫飢以遂其欲安欲壽¶
之情在賢牧守爾噐識邃明材猷通亮所至以最¶
稱宅牧畨禺恩信茂著一道晏然沉柝建安鉅屏¶
號稱難治其進直奎𨇠易地填綏之爾知閩之俗¶
與粤近則爕友柔克彊弗友剛克何徃非美政哉¶
<pb:KR4d0311_SBCK_021-15a>¶
可¶
　　　　沈安義辟差知冝州制¶
勑具官某廣右郡二十餘或繚而深控蠻而枕海¶
守慮人噐之不相習也故委重於臺閫之辟爾賦¶
材彊敏抗志駿偉貳政長沙綽有佳譽辟函上於¶
公車謂冝方闕守奉詔條以撫遐嶠莫如汝稱往¶
哉毋鄙逺其俗而同其戚休山甿溪獠咸知德意¶
是爲舉能其官可¶
　　　　鄧雲特轉武略大夫制¶
勑具官某功之多者賞必厚爾江右捕盗山陽討¶
虜皆以功受賞崗門鹽城又著竒功信能迪果毅¶
<pb:KR4d0311_SBCK_021-15b>¶
矣躐進穹級參護戎旅毋玩寵榮而忘賈勇可¶
　　　　留子邁救荒推賞轉朝奉大夫依舊潭¶
　　　　州通判制¶
勑具官某救荒無定法得其人則政舉爾試邑衡¶
陽再講荒政旣脫民於溝瘠又儲粟爲先備朕惠¶
養元元之意庶幾下逹矣升秩正郎貳政大府益¶
進民庸惟勤惟毖可¶
　　　　王爚轉朝奉郎致仕制¶
勑具官某官至貟外郎則賞延于丗必年勞乃克¶
轉爾飭已無玷莅官有聲方諗疾以少休遽遺榮¶
而長往肆疇前績式進華階燕爾後昆服予異渥¶
<pb:KR4d0311_SBCK_021-16a>¶
可¶
　　　　章謙亨除京西路提舉常平茶鹽公事¶
　　　　制¶
勑具官某朕選拔四方譽俊布列中外茍當其材¶
用之惟恐不亟縱騁景靡過都歴塊乃見齧𦞃乗¶
旦之良也爾業履正平材氣駿發能不墜其家聲¶
擢繇轄院趣守壯藩未合竹符趣𢌿英蕩蓋欲及¶
精銳而用之維京右民力憊而未甦財計屈而未¶
&KR0073;出納歛散權之以義而行以仁惟爾之能可¶
　　　　淮東路兵馬鈐轄桑青轉武功大夫制¶
勑具官某于台之役大小三十七戰而城降士用¶
<pb:KR4d0311_SBCK_021-16b>¶
命也莫府上功謂爾勇&KR0743;而敢戰冝受醲賞峻躋¶
武級統戍惟&KR0045;報國赤心更觀來効可¶
　　　　趙彦覃除直寳謨閣權知廣州兼廣東¶
　　　　路經略安撫制¶
勑具官某自唐以來殿南服者能使海嶺之陬旣¶
足旣濡幾何人故宅牧必謹爾嚴於治己而不絶¶
物切於愛民而不近名公族之英吏之良也起乗¶
蜀傳𢌿冶節刀布之利方興畨禺課帥又輟以往¶
爲官擇人奚嫌數易夫貪泉不能汙夷齊之操固¶
也以身爲表州縣吏聞風皆趨於精白則遵海而¶
南斯民安必樂業如中州矣朕蓋以廉頑立懦而¶
<pb:KR4d0311_SBCK_021-17a>¶
望汝可¶
　　　　翰林學士真德秀磨勘轉中大夫制¶
勑用儒無敵奚拘考績之科彰德有常可後懋官¶
之典矧承暉於蓮炬盍䟽寵於芝綸具官某學冨¶
而文醇行方而言正孟氏舎齊而去昔豈本心季¶
子爲魯而來今維衆望冠鑾坡而視草列氊厦以¶
侍言展也開陳隱然禆益雖時行或異於時止而¶
歳㑹悉歸於歳成稽課簿之旣髙陟文階之冝峻¶
食舊德從上吉也政資宻勿之規有好爵與爾靡¶
之懋對便蕃之渥可¶
　　　　項容孫改差知順慶府制¶
<pb:KR4d0311_SBCK_021-17b>¶
勑具官某果山朕潜藩也睠焉西顧未有以慰其¶
父兄子弟思得良二千石以惠之爾林猷之偉事¶
功之敏能稱其家者分符蜀道亦旣皷枻三峽易¶
文以果地益大&KR0009;益重疲甿凋俗元氣未固視其¶
戚休爲朕風披而雨濡之使物物皆生意澤庶乎¶
不下壅矣往哉盡乃心可¶
　　　　李以制除大理寺丞趙師楷太府寺丞¶
　　　　衛洙大理寺簿魏峻太府寺簿制¶
勑具官某文帝明習國家事首以决獄錢榖爲問¶
仁儉一念之發也朕此意毎於分職授任見之以¶
制學業粹明心術平厚勾稽&KR0068;讞惟允故進之以¶
<pb:KR4d0311_SBCK_021-18a>¶
丞廷尉洙莊静有守寛夷無競則擢繇司匭爲之¶
簿師楷宗枝秀頴吏能通暢討論外計蓋熟故來¶
之以丞外府峻風規&KR0570;整志尚簡逺則輟繇儲戎¶
爲之簿獄者生民之司命財者天下之血脉朕甚¶
重焉爾等惟良折獄而不留獄惟正理財而不傷¶
財斯副體仁行儉之意可¶
　　　　朝謁八陵朱復之除軍噐監主簿制¶
勑具官某紹興間燾士㒟朝八陵之後今且百年¶
朕祗承聖緒&KR0099;想中原未嘗不望嵩洛而灑涕龍¶
庭　橋山歛&KR0381;分道展省爾弗憚行駿極之勢¶
　　　　　氣如故歸陳梗槩&KR0002;指諸掌克尉抔¶
<pb:KR4d0311_SBCK_021-18b>¶
　　　　　履之良勞俾勾稽于戎監胷中兵甲¶
筆端戈矛尚於此培致逺之噐可¶
　　　　天水軍教授權知軍州曹友聞特轉承¶
　　　　事郎權知天水軍事制¶
勑具官某矯矯虎臣在泮獻馘此風無傳乆矣爾¶
&KR0108;迹詩書典教邊壘冦至不爲先去之謀見義乃¶
有必爲之勇迎鋒鏖擊蜀𨵿以寜儒而知兵良用¶
嘉歎趣升京秩仍進一階就分保障之符増壯金¶
湯之勢可¶
　　　　呉馹特轉武經郎制¶
勑具官某縠將中軍溱爲之佐賛籌幙府毎難其¶
<pb:KR4d0311_SBCK_021-19a>¶
材爾從元戎備殫婉畫躋榮一列毋替忠勞可¶
　　　　城固縣尉趙僎特轉儒林郎制¶
勑具官某尉黄綬卑秩也苟志事功必露囊頴爾¶
警于邊𤨏克賛戎旃進秩旌能益勤勿懈可¶
　　　　武功大夫湯孝信轉右武大夫制¶
勑繁纓不如多邑弊袴必待有功况品級超越于¶
拘攣之表具官某抱姿梟勇屢効戰多都梁之役¶
援近比以祈醲賞雖礙止法亦進横階予豈爾私¶
蓋以勸忠勞也懋建舟師之績仰酬異等之恩可¶
　　　　川秦都大茶馬桂如琥除户部貟外郎¶
　　　　制¶
<pb:KR4d0311_SBCK_021-19b>¶
勑具官某尚書郎非民庸暴白不授矧地官之屬¶
選髙而劇可輕乎爾將漕于䕫就建帥閫不苛急¶
以牟利不矯異以干名刀耕火種之民悉安之朕¶
惟榷牧𢌿節以示&KR0324;厲孰與入奏明光之爲宻式¶
遄其歸賛我&KR0022;計凋窮&KR0002;何而&KR0073;煩冗&KR0002;何而節¶
幣輕物重&KR0002;何而權推此𩔖具言之用觀爾韞可¶
　　　　呉昌裔除太常寺簿鄭逢辰將作監簿¶
　　　　制¶
勑具官某等朕惟湯執中立賢無方故待天下之¶
材未嘗以進士丗家爲輕重爾昌裔氣明而文冨¶
所謂江漢炳靈曄曄其秀者爾逢辰志立而噐整¶
<pb:KR4d0311_SBCK_021-20a>¶
所謂臺閣之儀不習自成者朕知其皆嶄然而角¶
陞昌裔于奉常以訂禮登逢辰于匠監以信度塗¶
轍相望而簿正等臺萊杞梓盡在封植中其競厥¶
職以對蒐拔可¶
　　　　陳　授中奉大夫直敷文閣宫觀制¶
勑具官某朕親攬八柄進退百辟以成調瑟之化¶
苟爵於先甲當其材則申命之爾澹乎無慾凝乎¶
有度藹乎聲稱江右繡斧之行雖未竟乃功亦旣¶
勞止増秩進職於更化之前今不與易也真祠均¶
佚善刀而藏時方急材尚觀新硎之發可¶
　　　　中奉大夫趙善璙轉一官回授本生父¶
<pb:KR4d0311_SBCK_021-20b>¶
　　　　不卞贈承事郎制¶
勑松栢不生於培塿而梧桐生於朝陽士君子可¶
忘其本哉具官某故本生父某秀挹天潢評髙月¶
旦是生賢息岀繼同支屬進秩以旌能願貤恩而¶
報本爰加愍典用慰孝思顯親&KR0045;名之榮衣&KR0013;九¶
原矣尚歆承之無斁可¶
　　　　中奉大夫趙善璙轉一官回授故本生¶
　　　　母梅氏贈孺人制¶
勑松栢不生於培塿而梧桐生於朝陽士君子可¶
忘其本哉具官某故本生母某氏歸嬪宗磐蔚著¶
閫範是生賢息岀繼同支屬進秩以旌能願貤恩¶
<pb:KR4d0311_SBCK_021-21a>¶
而報本爰加愍典用尉孝思顯親&KR0045;名之榮衣&KR0013;¶
九原矣尚歆承之無斁可¶
　　　　中大夫參知政事陳貴&KR0105;特授正議大¶
　　　　夫守參知政事致仕制¶
勑湏股肱而治甫新萬化之更乞骸骨而歸俄惜¶
一賢之老晉加異數渙播明緍具官某寛博而川¶
涵凝重而山立道貫六學足以羽翼乎聖傳文成¶
一家足以經緯乎國典蚤華塗之徧歴亟邇列之¶
延登&KR0024;衮於有闕之時而胥訓居多改弦於不調¶
之後而同寅更力允天民之先覺蔚王佐之全材¶
况休然而有容且澹乎而無慾冝其俾艾胡爾遺¶
<pb:KR4d0311_SBCK_021-21b>¶
榮維楫未施朕方念乗航之勢輻輪俱壯爾乃爲¶
稅駕之圗睠委𠋣之素深惜訏謨之未究趣升峻¶
秩仍拓真畬九老自娯孰與繪樂天之社五湖莫¶
返尚思鑄范蠡之金可¶
　　　　陳章特授中大夫致仕制¶
勑具官某㓜學而壯行者在所立生榮而死哀者¶
在所遇爾制行寛夷莅事明練荐更共理之&KR0009;民¶
熈於田野士競於庠序蔽芾猶未拜也方祝𨤲而¶
自適遽謝事以長逝進躋崇秩用荅宿勞朕之待¶
臣下可謂有恩矣營魂如存歆此禭典可¶
　　　　僞觀察副使顔仲明僞都緫領王逸僞¶
<pb:KR4d0311_SBCK_021-22a>¶
　　　　徴仕郎化平縣令胡士元僞徴仕郎單¶
　　　　公履僞明威將軍鄭彦僞將仕郎尚書¶
　　　　户部任嘉言僞都緫領亢志忠僞安平¶
　　　　都尉張林僞宣武將軍安居信僞明威¶
　　　　將軍晉德僞武節將軍同進僞同知&KR0593;¶
　　　　州軍州事聞鈞僞徴仕郎王采苓僞登¶
　　　　科人尚書令史朝列大夫陳紀並&KR0024;承¶
　　　　信郎僞朝列大夫郝士特僞都尉劉儀¶
　　　　僞昭毅大將軍楊全僞定逺大將軍郭¶
　　　　春並&KR0024;承節郎僞光禄大夫張俊特&KR0024;¶
　　　　忠翊郎制¶
<pb:KR4d0311_SBCK_021-22b>¶
勑具官某等王者大一統際天所覆孰非吾臣爾¶
等效官外域歸&KR0105;中朝授之右階拔干左祍其相¶
與竭忠以報上可¶
　　　　故正議大夫守參知政事致仕陳貴&KR0105;¶
　　　　特贈少保資政殿大學士制¶
勑抗章太紫之北歸志方新占𧰼尾箕之東遊魂¶
巳逺廼睠謨明弼諧之韞未究輔相彌縫之功茂¶
錫恩徽誕𫾻命綍具官某學根乎正大氣備乎中¶
和德盛禮恭謙九三君子之美義方敬直坤六二¶
大臣之風自儀禁路之華趣踐政塗之重了無緇¶
磷具罄猷爲欲仁而仁斯至則無念非公不言而¶
<pb:KR4d0311_SBCK_021-23a>¶
言必中則有謀斯斷屬更大化共振頽綱三千惟¶
一心正頼烝徒之助五十不稱夭遽驚隆棟之摧¶
惟慶暦之仲淹曁元祐之蘇轍用俱不盡命尚奚¶
尤萬金之藥雖施何嗟及矣十漸之屏猶在如將¶
見之欲紓殄瘁之悲庸侈襃崇之典位外朝之列¶
&KR0068;班祕殿之鴻名噫亮天功而弼一人詎止書棺¶
之寵質&KR0017;神而俟百丗永爲銘鼎之光極而生死¶
之榮歆我始終之遇可¶
　　　　金部郎中黄壯猷除直祕閣權知紹興¶
　　　　府兼浙東安撫制¶
勑具官某㑹稽東南鉅鎮中興百年之馮翊朕之¶
<pb:KR4d0311_SBCK_021-23b>¶
豐沛也吏治剛則甈柔則坯故牧守以識體爲良¶
爾韞姿融明慮事精宻間者攬轡左淛政得寛猛¶
之中朕深知之輟自望郎出殿帥閫中祕寓直擁¶
髙牙大纛而東豈特以華舊部之觀哉書曰以厥¶
庶民曁厥臣逹大家又曰康濟小民率自中德禮¶
刑政導齊有序而上下相安於和樂體斯得矣重¶
楮幣而輕和買抑思乃言之踐可¶
　　　　彭協贈承信郎制¶
勑具官某勇士不忘䘮其元義重於生也武休之¶
役爾挺戈䧟陣効死封疆而賊氣奪可謂勇矣荐¶
升武級仍録孤兒英魂有知歆戴無憾可¶
<pb:KR4d0311_SBCK_021-24a>¶
　　　　歸順人王青劉天山米興王庭李思齊¶
　　　　門清劉全魏師愈王瑜李&KR0073;范天保並¶
　　　　&KR0024;保義郎制¶
勑具官某等王者大一統際天所覆孰非吾臣爾¶
等效官外域歸命中朝授之右階拔于左祍其相¶
與竭忠以報上可¶
平齋文集卷第二十一¶
<pb:KR4d0311_SBCK_021-24b>¶
