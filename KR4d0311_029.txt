# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:39.673795
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB08n0649-029平齋文集-卷二十九.
<pb:KR4d0311_SBCK_029-1a>¶
平齋文集卷第二十九¶
　故事¶
髙宗皇帝建炎元年冬十月内侍自京賫内府珠¶
玉二囊來上上投之汴水翌日以諭輔臣黃潜善¶
曰可惜有之不必棄無之不必求上曰太古之丗¶
擿玉毁珠小盗不起朕甚慕之庶幾求所以息盗¶
耳¶
臣聞人主一念之動左右承之百辟趍之天下¶
嚮之故好惡之念當謹其微蓋此心不能兩用¶
有所重則有所輕愛易流之隂者視尺璧如瓦¶
礫寶難得之賢者視逺物如糞壤徑寸之珠不¶
<pb:KR4d0311_SBCK_029-1b>¶
　易齊之四臣連城之璧不奪趙之一士審輕重¶
　之義也魯公伐衛齊人來歸衛寶而意不啻足¶
　齊伐北燕賂以瑶甕玉櫝遂不克而還此念一¶
　爲外物所移志消氣沮矣我　髙宗皇帝紹開¶
　中興急欲信大義於天下以内侍所獻投之汴¶
　水使左右諸大夫國人皆知志不在小而在大¶
　與光武手不執珠玉同意用能収拾人心於渙¶
　散之餘振起國勢於頽壞之後後聖所當法也¶
　廼者經略山東九重之上&KR0004;未嘗有𥊏好見於¶
　外而當國惟寶玉是徇諸將旁捜巧索争投所¶
　好竒珍異玩坌集私第歸附者得以窺其無志¶
<pb:KR4d0311_SBCK_029-2a>¶
　於中原而動於惡臣願　陛下一懲宿弊而反¶
　之凢以珠玉服玩來獻皆碎之通衢以示聖意¶
之所嚮邊臣聞風亦將以功名自勵務爲廉白¶
　以服豪傑盗賊之心事功可集矣至&KR0002;中原銅¶
鏹亦不必以輦入内郡爲功昔張林告淮閫有¶
云土地歸本朝銅錢安往識者謂爲至論謀國¶
者所當察也¶
晉謝安以荆江二州並缺亘石䖍有[沔-丏+丐]陽之功慮¶
其驍猛在形勝之地終或難制乃以亘石民爲荆¶
州亘伊爲中流石䖍爲豫州旣以三亘據三州彼¶
此無怨各得所任其經逺無競𩔖皆如此¶
<pb:KR4d0311_SBCK_029-2b>¶
　臣聞御得其道則天下狙詐咸作使御失其道¶
　則天下狙詐咸作敵御之爲言以馬喻也詭銜¶
　泛駕之馬跅弛而難制使王良造父御之則鳴¶
　和鸞逐水曲進退伸縮無不如意否則駻不受¶
　覊矣謝安之用三亘人徒知其經逺無競而不¶
　知駕御之術黙寓乎其間蓋石䖍趫捷絶倫旣¶
　奪之上流而石民與伊非所患兼是時荆江豫¶
　三州軍事皆在安都督之下而兵權實操於内¶
　此首重則彼尾輕也苟朝廷無以操其權而制¶
　其命王彪之所謂兵權萃於一門非深根固蔕¶
　之冝安烏得不爲之深慮哉知此則知八柄馭¶
<pb:KR4d0311_SBCK_029-3a>¶
　臣雖王者有所不敢忽¶
髙帝詔曰欲省賦甚今獻未有程吏或多賦以爲¶
獻而諸侯王尤多民疾之令諸侯王通侯常以十¶
月朝獻及郡各以其口數率人歳六十三錢以給¶
獻費¶
武帝置&KR0004;郡十七且以其故俗治毋賦稅南陽漢¶
中以往各以其地比給&KR0004;郡而&KR0004;郡時時殺吏漢¶
發南方吏卒往誅之費皆仰給大農以均輸調鹽¶
鐵𦔳賦故能贍之然兵所過縣爲以訾給毋乏而¶
巳不敢言擅賦法矣¶
　臣聞人君有愛民之實意而後有及民之實惠¶
<pb:KR4d0311_SBCK_029-3b>¶
　漢丗詔書出於人主之筆精神心術之微悉於¶
　詔見之觀髙帝欲省賦甚之語簡嚴明白繼之¶
　文帝振貸减租之詔勤勤懇懇其愛民實意皆¶
　可以對越天地安有不&KR0013;其澤者漢賦有三口¶
　賦以食天子筭賦以治庫兵車馬更賦以給戍¶
　邊此詔所欲省當是斯時又有獻賦郡國假獻¶
　爲名重賦以爲民害故亟欲省之方楚漢之争¶
　未決則&KR0004;爲筭賦及天下旣定則欲省獻賦以¶
　此見傷財害民無如兵費之重兵費百出而欲¶
　行愛民之政蓋難然愛民之意不可以兵而間¶
　斷也武帝元狩之詔謂君者心也民猶支體支¶
<pb:KR4d0311_SBCK_029-4a>¶
　體傷則心&KR0579;怛非無愛民之意而好大喜功移¶
　之臣嘗考司馬遷平凖書其論帝取財贍兵本¶
　末凢十餘節一節害深於一節曰江淮之間蕭¶
　然矣曰廢格沮誹窮治之獄用矣曰三人言利¶
　析秋毫矣曰吏道益雜而多賈人矣曰稍稍置¶
　均輸通貨物矣曰無慮皆鑄金錢矣曰公卿大¶
　夫多謟䛕取容矣曰楊可告緍令縱矣曰縣官¶
　有鹽鐵緍錢之故用益饒矣曰株送徒入財得¶
　&KR0024;郎郎選衰矣而終至於曰不敢言擅賦法矣¶
　而極髙帝欲爲民省賦帝乃聽吏擅取非經常¶
　之賦夫豈不知有民哉置郡方新顒顒待哺恐¶
<pb:KR4d0311_SBCK_029-4b>¶
廢前功惟求趣辦雖欲禁吏之不擅賦不可得¶
也益口賦三十輪臺悔之猶幸此意不絶如綫¶
而仁義之澤未至於遽斬此所以壽四百年之¶
脉歟¶
紹興元年六月辛巳上虞縣丞婁寅亮上書言宗¶
社大計欲望於伯字行下遴選　太祖諸孫有賢¶
德者視秩親王使牧九州以待皇嗣之生退處藩¶
服上大嘆寤戍子上諭大臣曰昨令㢜選　藝祖¶
之後宗子二三歳者得四五人資相皆非&KR0302;嶷且¶
令歸家俟其至泉南選之¶
　臣恭攷　髙宗皇帝誕聖於大觀丁亥即位於¶
<pb:KR4d0311_SBCK_029-5a>¶
建炎丁未至婁寅亮上書之歳聖壽方二十有¶
　五萬丗無疆之計大矣哉¶
蜀先主將東征孫權群臣多諌不從大軍敗績諸¶
葛亮歎曰法孝直&KR0002;在則能制主上東行就復東¶
行必不傾危矣¶
唐太宗欲自征髙麗群臣多諌不聽凢拔十城上¶
以不能成功深悔之歎曰魏證&KR0002;在不使我有是¶
行也¶
　臣聞孟子曰入則無法家拂士出則無敵國外¶
患者國常亡蓋自堯舜不作人主孰能無舉動¶
之過所頼以拂正其非而反諸是惟左右前後¶
<pb:KR4d0311_SBCK_029-5b>¶
　之臣爾而便佞者逢之輕&KR0219;者長之具位者拱¶
　視而不暇問畏事者&KR0060;歎而不敢言幸而敢言¶
　亦惟一言以塞責而終歸於首鼠人主過舉於¶
　是莫之能救使當舉動少差之&KR0004;力盡面折廷¶
　諍之&KR0105;引&KR0322;不從繼以折檻自非諱過愎諌之¶
　主安能不矍然悟幡然改惟其&KR0002;宫之竒懦而¶
　不能強諌故雖諌無益也先主復𨵿羽之耻而¶
　興忿兵太宗討髙麗之罪而興貪兵非無黄權¶
　禇遂良等之諌而所諌不力無救於行法魏二¶
　臣猶在必將激烈懇到極其骨鯁不從不止也¶
　夷陵鴨緑之悔當時諸臣安得辭其責哉雖然¶
<pb:KR4d0311_SBCK_029-6a>¶
亮知惜孝直而考其推擇之素特蔣琬費禕之¶
純良向寵之淑均何望其復有孝直之方勁太¶
宗知惜魏證而田舎翁之怒見於生前仆碑停¶
昏之恨形於身後敢言之氣沮䘮殆盡末節欲¶
望廷臣如證之剴切難矣是則人君平時能養¶
法家拂士之氣臨事乃獲法家拂士之力¶
上方欲用文武求之如弗及始以蒲輪迎枚生見¶
主父偃而歎息群士慕嚮異人並出卜式抜於芻¶
牧洪羊擢於賈孺衛青&KR0108;於奴僕日磾出於降虜¶
斯亦曩時版築飯牛之朋巳漢之得人於兹爲盛¶
儒雅則公孫洪董仲舒兒寛篤行則石建石慶質¶
<pb:KR4d0311_SBCK_029-6b>¶
直則汲黯卜式推賢則韓安國鄭當時定令則趙¶
禹張湯文章則司馬遷相如滑稽則東方朔枚臯¶
應對則嚴助朱買臣歴數則唐都洛下閎協律則¶
李延年運籌則桑洪羊奉使則張騫蘇武將率則¶
衛青霍去病受遺則霍光金日磾其餘不可勝紀¶
是以興造功業制度遺文後丗莫及¶
順帝知能任使故士得用情天下喁喁仰其風采¶
遂廼備元纁玉帛以聘南陽樊英天子降寢殿設¶
壇席尚書奉引延問失得急登賢之舉虚降已之¶
禮於是處士鄙生忘其拘儒拂巾祍&KR0260;以企旌車¶
之招矣至廼英能承風俊乂咸事&KR0002;李固周舉之¶
<pb:KR4d0311_SBCK_029-7a>¶
淵謨洪深左雄黄瓊之政事正固亘焉楊厚以儒¶
學進崔爰馬融以文章顯呉祐&KR0171;章种暠欒巴牧¶
民之良幹龐參虞詡將帥之宏規王龔張皓虚心¶
以推士張綱杜喬直道以紏違郎顗隂陽詳宻張¶
衡機術特妙東京之士於兹盛焉向使廟堂納其¶
髙謀疆&KR0163;宣其智力帷幄容其謇辭舉措禀其成¶
式則武宣之&KR0100;豈其逺而¶
臣聞求賢而不用吉士與不求同知人而不善¶
任使與不知同人主有志於治孰不知非賢罔¶
乂而急於求賢者有行可除可公養之仕亦莫¶
不起而應其求海濵之大老至洛陽之年少至¶
<pb:KR4d0311_SBCK_029-7b>¶
　東山之髙卧者至周南之滯留者至明庭立鵠¶
　華階振鷺非不極一時之盛而知不盡所抱用¶
　不盡所知如醫者聚參苓术桂玉札丹砂於一¶
　槖品雖至珍用與病違雖聚無益也武帝蒲輪¶
　之招一下而異人並出順帝元纁之聘一馳而¶
　俊乂咸事好賢急士之意前後無間然武帝有¶
　儒雅篤行質直推賢定令文章滑稽應對歴數¶
　協律運籌奉使將率受遺所聚凢二十七人而¶
　漢以之盛順帝有淵謨政事儒學文章牧民將¶
　帥推士紏違隂陽機術所聚凢二十人而漢以¶
　之衰蓋武帝於人才之長短小大洞察底藴隨¶
<pb:KR4d0311_SBCK_029-8a>¶
　所用而各當順帝第知來之而髙謀不見納謇¶
　辭不見容智力不得宣賢雖滿朝廷足以美觀¶
　聽而巳諸葛亮嘗言親賢人逺小人先漢所以¶
　興隆親小人逺賢士後漢所以傾頽一親一逺¶
　之間盛衰判矣易之損益皆以十朋之龜弗克¶
　違明衆賢之助在損之六五虚中自損以從在¶
　下之賢則爲元吉在益之六二賢者欲致益於¶
　君而君之樂受其益未可盡必也則惟常守正¶
　固以待之至王用之以享于帝然後吉有志於¶
　治者其可以徒聚天下之賢哉賢者之聚亦豈¶
　可徒樂簮盍之盛而不思相與共慰天下之望¶
<pb:KR4d0311_SBCK_029-8b>¶
哉¶
晉元帝建武元年置史官立太學太興元年帝親¶
雩&KR0004;置諌皷謗木新作聽訟觀二年置博士貟四¶
年置周易儀禮公羊博士帝親覽庶獄¶
臣聞物有本末事有終始知所先後則近道矣¶
先者事之所當急後者事之所當緩緩急先後¶
不舛其序治道何患於不舉元帝承皇綱解紐¶
之餘冝思興起國勢如拯溺救焚之急顧乃以¶
安平之大體治危亡之壊證以守文之常度制¶
應變之危機故近丗論者謂此何等時而舉不¶
急之務訟觀作矣胡不築將壇以拜淮隂太學¶
<pb:KR4d0311_SBCK_029-9a>¶
　興矣胡不立武舉以招汾陽親雩之禮行矣胡¶
　不屈帝尊而勞細柳博士之貟置矣胡不造樓¶
　舡而命將軍諌皷謗木設矣胡不修車馬備噐¶
　械以圗修攘之治是非數端爲可略也典午綴¶
　斿胡羯扛鼎中原豪傑競起而逐鹿時之所急¶
　不在是也使當時内以經制國用爲實政而不¶
　以綀衣爲僅足之規外以嚴飭兵備爲實功而¶
　不以玉𠕋爲茍安之地晉其興乎厥今金甌雖¶
　無玷缺之虞玉𨵿未有閉拒之䇿戰難於必勝¶
　守難於必固和難於必信而民力國計已俱至¶
　於窮不汲汲於豐財強兵先其所當急而論義¶
<pb:KR4d0311_SBCK_029-9b>¶
理者多清談言政事者多細務拆裳&KR0024;帶以爲¶
巧折柳樊圃以爲固厝火積薪以爲安脫有意¶
外之警臣恐非雍容拱揖之所能辦也¶
席前左端之銘曰安樂必敬前右端之銘曰無行¶
可悔後左端之銘曰一反一側亦不可以忘後¶
右端之銘曰所監不逺視邇所代¶
机之銘曰皇皇惟敬口生㖃口𢦤口¶
鑑之銘曰見爾前慮爾後¶
盥盤之銘曰與其溺於人也寧溺於淵溺於淵猶¶
可游也溺於人不可救也¶
楹之銘曰毋曰胡殘其禍將然毋曰胡害其禍將¶
<pb:KR4d0311_SBCK_029-10a>¶
大毋曰胡傷其禍將長¶
杖之銘曰惡乎危於忿㚄惡乎失道於𥊏慾惡乎¶
　相忘於冨貴¶
帶之銘曰火滅修容謹戒必恭恭則壽¶
屨履之銘曰謹之勞勞則冨¶
觴豆之銘曰食自杖食自杖戒之憍憍則逃¶
户之銘曰夫名難得而易失無懃弗志而曰我知¶
　之乎無懃弗及而曰我杖之乎擾阻以泥之&KR0002;¶
風將至必先揺揺雖有聖人不能爲謀也¶
牗之銘曰隨天時地之財敬祀皇天敬以先時¶
劒之銘曰帶之以爲服動必行德行德則興倍德¶
<pb:KR4d0311_SBCK_029-10b>¶
則壞¶
弓之銘曰屈伸之義廢興之行無忘自過¶
矛之銘曰造矛造矛少間弗忍終身之羞予一人¶
所聞以戒後丗子孫¶
衣之銘曰桑𧖟苦女工難得新&KR0162;故後必寒¶
鏡之銘曰以鏡自照見形容以人自照者見吉凶¶
觴之銘曰樂極則悲沈湎致非社稷爲危¶
机之銘曰安無忘危存無忘亡孰惟二者必後無¶
凶¶
杖之銘曰輔人無茍扶人無容¶
此武王聞丹書於師尚父爲銘以自警也維昔¶
<pb:KR4d0311_SBCK_029-11a>¶
　帝王之治天下莫不以敬爲主敬則百慮澄不¶
　敬則百慮擾敬則萬善集不敬則萬善隳是敬¶
　非自外而入也上帝臨女毋貳爾心知所畏然¶
　後知所敬也人主身都綦貴心受衆攻非隨物¶
　致戒以警勑之則畏心忘而敬心泯天理之存¶
　者幾何武王惕懼而銘諸物不曰視邇所代則¶
　曰溺不可救不曰其禍將大則曰社稷爲危何¶
　其辭之嚴也天眞難保人慾易流岀入起居之¶
　際龜鑒在目庶幾常&KR0002;危亡禍亂之壓其前而¶
　起臨深履薄之懼無一念之非敬也然以武王¶
　之聖豈待睹銘而知懼哉尭舜性之也湯武身¶
<pb:KR4d0311_SBCK_029-11b>¶
之也身之則寜過於檢防求進乎性之之域也¶
其或収歛於十手十目之地而縱肆於暗室屋¶
漏之中修飾於親儒生學士之時而玩狎於對¶
宦官女子之頃雖有此銘如無此銘矣故中庸¶
大學皆貴乎君子謹其獨¶
宣公十有五年秋&KR0004;稅畒&KR0004;者何始也稅畒者何¶
履畒而稅也&KR0004;稅畒何以書譏何譏爾譏始履畒¶
而稅也¶
　臣謂立法以取民莫患乎其作俑也夫君與民¶
夲一家國用之而取諸民民出其所有以供乎¶
　上猶子奉父孰不敬應然自昔什一之法公田¶
<pb:KR4d0311_SBCK_029-12a>¶
藉民力而耕収其歳入民田之私則未嘗有稅¶
魯剏法履畒以稅之國用不足蓋有甚不獲已¶
者聖人於此乃書&KR0004;以示譏豈非&KR0004;之所剏疑¶
&KR0002;特一時之暫而後之㳂襲必假是以行其無¶
藝之歛如螽之生喙其害未有厎止二吾不足¶
而用田賦此其俑也武帝紀書&KR0004;筭商車&KR0004;筭¶
緍錢&KR0004;𣙜酒酤頗識此意¶
梁冀在位二十餘年窮極滿盛収冀財貨縣官斥¶
賣合三十餘萬萬以充王府用减天下租稅之半¶
散其𫟍囿以業窮民¶
臣聞財用之在天下如血脉行乎一身可通而¶
<pb:KR4d0311_SBCK_029-12b>¶
不可壅王者藏冨於民霸者蔵冨於國其下冨¶
不在國又不在民而在於聚歛臣之家蓋自正¶
道不行而人心壞人心壞而吏治壞舎義趍利¶
假公售私朘民自封一孔不貸柄國者又爲生¶
姦受盗之府而天下之冨偏聚焉此冀所以積¶
至三十餘萬萬而未屬饜也夫財本吾國之有¶
而取以助國財皆吾民之出而還以予民其理¶
順其政公故収冀家以充王府而减租稅天下¶
以爲快後丗莫以爲非不謂威帝能行之也¶
太祖問李承進曰莊宗以英武定中原享國不乆¶
何也承進曰莊宗務姑息將士毎出禁兵衛卒必¶
<pb:KR4d0311_SBCK_029-13a>¶
控馬首告兒郎輩寒冷望與捄接莊宗即隨其所¶
欲給之蓋威令不行賞賚無節也　上撫髀歎曰¶
三十年夾河戰争取得天下不能用軍法約束此¶
輩縱其無厭之求以兹臨御誠爲兒戯朕今撫養¶
士卒固不吝惜爵賞茍犯吾法惟有劒耳¶
易曰上天下澤履君子以辨上下定民志上下¶
不辨民志何由定民志不定而欲求國𫝑之安¶
彊是却行而求前也况三軍以紀律爲重處不¶
知禮則出不知律犯上之意一萌作亂之機巳¶
兆尚可望其敵王愾而伸國威哉唐自肅宗偷¶
　一時之安平盧節度察軍中所欲立者授以旌¶
<pb:KR4d0311_SBCK_029-13b>¶
節自是以姑息爲常至於偏禆士卒殺逐主帥¶
而不問廉逺地則堂髙廉近地則堂卑陵夷之¶
𫝑何所不至此唐所以亡也後唐莊宗猶襲故¶
態不能以軍法約束而威令不行享國不永竟¶
坐姑息之過我　太祖皇帝受天明命爲丗立¶
極盡革唐季五代禮法蕩析之弊一階一級上¶
下相承川班妄訴必肆顯戮此所以國𫝑有金¶
城千里之固民生有泰山四維之安也然豈徒¶
以階級之法繩之哉平時撫養不吝爵賞苟犯¶
法則有劒恩施而後威立冝軍心恱服不敢輕¶
於有犯也¶
<pb:KR4d0311_SBCK_029-14a>¶
憲宗嘗與宰相論治道於延英殿日旰暑甚汗透¶
御服宰相恐上體倦求退上留之曰朕入禁中所¶
與處者獨宫人宦官耳故樂與卿等共談爲理之¶
要殊不知倦也¶
人心不可以兩用有所慕則有所忘好善者忘¶
酒樂德者忘色八年于外急於拯四海之溺而¶
忘其家日&KR0628;不食勤於合萬民之和而忘其身¶
所重在此則所輕在彼也方時癉暑人孰不惟¶
寛凉之是慕憲宗銳於圗治議政延英日且旰¶
矣汗透御衣而不顧蓋忘其爲暑也謙虚以盡¶
大臣之情而無取乎宫人宦官之與處&KR0108;厲以¶
<pb:KR4d0311_SBCK_029-14b>¶
講中興之要而不求乎深宫廣厦之自逸社稷¶
生靈之念日切於中凢人情之所共樂者無不¶
忘之其肯以天下之未安爲一身之適乎况是¶
時名相皆足以穆天縡經國體所議必非不急¶
　細務徒留旰食之聽者堂堂兩河已盡在規畫¶
中矣彼避暑九成而忘其親生凉殿閣而忘其¶
民心移於物惟欲是縱賢君所當戒也¶
熈寧三年知舉吕公著在貢院中宻奏言天子臨¶
軒䇿士而用詩賦非舉賢求治之意乞出自宸𠂻¶
以諮訪治道至是上御集英殿進士&KR0004;就席有司¶
猶給禮部韻及試題出乃䇿問也旣而賜葉祖洽¶
<pb:KR4d0311_SBCK_029-15a>¶
巳下及第時韓維吕惠卿&KR0004;考䇿阿時者多在髙¶
等訐直者多在下等¶
自郷舉里選之法壞而取士惟虚文是尚漢䇿¶
賢良雖未免以利禄入其心科别或有未竟猶¶
不失言&KR0045;之意唐進士得人爲盛特絺章繪句¶
之習工如日五色何益丗用　國朝䇿士&KR0004;襲¶
唐人詞章之舊至此始以䇿諮訪治道與漢制¶
科等其意美矣然草茅言事豈能皆&KR0002;素宦于¶
朝而効忠獻直悉出於愛君憂國之眞情言之¶
當固不以人廢言之過亦貴於能容人君能容¶
過直之言市駿骨揖怒蛙感發作興之下孰不¶
<pb:KR4d0311_SBCK_029-15b>¶
以安危治忽之實來告茍有司喜阿逢而惡訐¶
直以行上下其手之私如吕惠卿輩美意一失¶
奚以臨軒發䇿爲哉維我　仁宗之䇿蘇轍其¶
言宫中事過於直上曰以直言求人而以直棄¶
之天下謂我何可謂有大舜之大矣是時考官¶
則司馬光范鎮蔡襄¶
唐太宗謂蕭瑀曰朕少好弓矢得良弓十數自謂¶
無以加近以示弓工乃曰皆非良材朕問其故工¶
曰木心不直則脉理皆邪弓雖勁而發矢不直朕¶
始寤向者辨之未精也¶
　虞人有原獸之箴輪人有糟粕之議工執藝事¶
<pb:KR4d0311_SBCK_029-16a>¶
　以諌不聞於丗乆矣而唐之弓工獨得古意其¶
　言蓋以規太宗功業雖盛而治心之道實未嘗¶
　講也夫心者萬理之㑹萬事之主此心明白洞¶
　逹無一毫迂曲之累則見面盎背皆天理之形¶
　著發號出令盡人心之契合敬義直方所以相¶
　爲表裏也太宗天姿髙而學問不足其得在於¶
　好名其失亦在於好名好名故能矯揉爲善惟¶
　名之好而觀省存養之不加故矯揉之力怠而¶
　禀受之偏者不能揜輕我宫人之怒不役一夫¶
　之怒㑹湏殺此田舎翁之怒以至好大喜功而¶
　多愛無非夲心之發露也木心不直脉理皆邪¶
<pb:KR4d0311_SBCK_029-16b>¶
雖勁而發矢不直弓工可謂善窺其君心術之¶
㣲矣太宗亦可於此進格物正心之功矣其謂¶
勇辯謟䛕姦詐𥊏慾輻湊以攻一心是特知制¶
外而未知養内安有内心不治而外邪可閑者¶
哉¶
孝宗皇帝宣諭宰臣十年來欲令宰執進呈退將¶
得旨文字再具熟&KR0250;進入朕再行審閱批出然後¶
施行旣免專擅之嫌且無遷令之患¶
易曰渙汗其大號書曰令出惟行勿惟反反汗¶
非也號令當反而不反是又遂非也然未當而¶
反不&KR0002;謹之於樞機未發之先一發而民信之¶
<pb:KR4d0311_SBCK_029-17a>¶
孝祖所以欲再行審閱使無遷令之患也茍熟¶
狀之進隨入隨可而思慮不加焉其與不再進¶
　何異惟能存主一之敬毎事収歛精神熟觀詳¶
繹而後出尚奚舛令之有¶
孝宗皇帝臨朝毎以方寸&KR0083;作掌記微偃兩旁而¶
中摺之寘在御手&KR0002;内殿則留香案上三省宻院¶
奏事畢即視所記一一宣諭已乃収之¶
　人主日緫萬幾之繁而心思有限安能無所遺¶
　忘　孝祖聦明睿智與神爲謀猶識所欲宣諭¶
　之事於掌記可謂文理宻察矣故凢禁嚴清燕¶
　之地經史之所閱典故之所聞群臣章奏之所¶
<pb:KR4d0311_SBCK_029-17b>¶
采有當與大臣參酌可否日隨記於其上俟坐¶
論從容歴舉而訪之大臣所知悉心以對所未¶
　及知則討論以進乆而天下事無一不明習而¶
　洞曉其益豈不多哉¶
明道中執政除親舊二人爲正言司諌上謂曰祖¶
宗法臺諌官湏出宸選&KR0002;大臣自除則大臣過失¶
無敢言者¶
治平二年以范純仁爲殿中侍御史吕大防爲監¶
察御史裏行近制御史有闕則命翰林學士御史¶
中丞迭舉二人而上自擇取一人爲之至是闕兩¶
貟舉者未上内出純仁大防姓名而命之¶
<pb:KR4d0311_SBCK_029-18a>¶
　臣聞臺諌天子耳目之官耳以司吾之聦目以¶
　司吾之明而人執之可乎張行成無先容舉爲¶
　殿中侍御史柳公權有諍臣風屈爲諌議大夫¶
　萬乗親擢邇臣莫與夫如是則任耳目之&KR0009;者¶
　激昻振厲思稱主知周而無所比正而無所阿¶
　朝政之得失廟論之是非相業之修廢不吐不¶
　茹悉以上聞不至於懷私恩徇偏見以亂天下¶
　之公我　朝　祖宗法臺諌官湏出宸選正以¶
　是也異時唐介論文彦博王陶彈韓𤦺以二輔¶
　臣之賢猶不爲之少隠况下於文韓者乎雖然¶
　臺諌不由進擬固足攬馭臣之枋要必人主有¶
<pb:KR4d0311_SBCK_029-18b>¶
至明之見而後能&KR0108;獨斷以聳衆望否則不謀¶
之外廷謀之左右親䁥附下罔上抑又甚矣大¶
明在上邪正洞燭得范純仁吕公著而内出姓¶
名得歐陽脩余靖王素而御筆親除斯無愧累¶
朝之盛¶
唐正元中宣武都知兵馬使李萬榮逐節度使劉¶
士寧上聞之使問陸贄贄上奏士寧見逐雖是衆¶
情萬榮揔軍且非朝旨願審之謹之上復謂贄曰¶
今議除一親王充節度使令萬榮知留後贄復上¶
奏曰夫制置之安危由𫝑付授之濟否由才𫝑如¶
噐焉唯在所置置之夷地則平才如&KR0018;焉唯在所¶
<pb:KR4d0311_SBCK_029-19a>¶
授踰其力則踣爲國之道以義訓人將教事君先¶
令順長若使傾奪之徒便得代居其任利之所在¶
人各有心此源潜滋禍必難救非徒長亂之道亦¶
開謀逆之端上不從竟以萬榮爲留後¶
臣聞名分者天下之大閑植之則治隳之則亂¶
唐自天寳以宴安兆釁君失其尊肅宗復國冝¶
思挈皇綱於旣墜扶大分於寖隳乃就平盧軍¶
中察所欲立者授以旄節自此廢置之權在軍¶
士而姑息之弊開至代宗專事姑息僅止覊縻¶
德宗加甚焉李萬榮逐劉士寧而自揔宣武陸¶
贄以傾奪長亂爲諌曽莫之聽夫姑息者陵夷¶
<pb:KR4d0311_SBCK_029-19b>¶
　之夲姑且也息止也茍圗一時之静急求目前¶
　之紓而莫計其窮是以強藩悍將敗國事者不¶
　敢問冒國禁者不敢討屈情抑勢俯而就之以¶
　順適其意所求必從所請必獲倨傲偃蹇莫知¶
　禀承始則節度不知有朝廷乆則將校不知有¶
　節度更相睥睨見便則奪犯上者必好亂德宗¶
　亦安能禁萬榮之自爲留後乎然使當時君德¶
　脩明朝綱振肅不以猜忌踈臣下不以聚歛苦¶
　民生禁兵非市井之冨兒軍政非宫庭之嬖倖¶
　以至在列皆陸䞇而非盧杞皆李泌而非張延¶
　賞則朝廷之勢重於九鼎藩鎮安得而輕視之¶
<pb:KR4d0311_SBCK_029-20a>¶
藩鎮之敢於干名犯分朝廷輕故也自昔安有¶
朝廷輕於上廉傾級圯而能措大噐於安者哉¶
魏丗祖東如許昌大興軍伐吴親御舟循蔡潁浮¶
淮如壽春至廣陵吴徐盛爲疑城自石頭至江乗¶
一日而成又大浮舟艦于江時江水盛長帝臨望¶
歎曰魏雖有武&KR0016;千群無所用之未可圗也帝舟¶
遇暴風漂蕩幾至覆没乃旋師¶
臣聞江流湯湯萬古一天險也而飛渡者有之¶
曹操之至赤壁曹丕之至廣陵佛狸之至𤓰歩¶
逆亮之至采石皆望洋奪氣或且送死豈長江¶
隨時而爲險夷耶天險在勢人險在德與政君¶
<pb:KR4d0311_SBCK_029-20b>¶
無闕德天人交助夫誰敢犯之其次朝無闕政¶
紀綱立賞罰明號令信任賢使能各當其材則¶
人謀咸賛國勢増彊坐有以制勝矣丕之再飲¶
江窺吴輙自廢而返非特川后之効其靈孫權¶
爲國靡政不舉謀臣勇將咸樂爲用疑城相望¶
巨艦相銜而丕膽落天限南北冝其不敢以一¶
衣帶水易視之也是知天險待人險而固德政¶
増修勝勢在我東南有太山之安矣¶
周丗宗撃北漢主劉崇於髙平之南樊愛能何徽¶
引&KR0016;兵先遁帝欲誅愛能等以肅軍政猶豫未决¶
張永德曰愛能等望敵先奔死未塞責且陛下方¶
<pb:KR4d0311_SBCK_029-21a>¶
欲削平四海茍軍法不立雖有熊羆之士百萬之¶
衆安得而用之帝擲枕於地大呼稱善即収愛能¶
徽及所部軍使以上七十餘人悉斬之自是驕將¶
惰卒始知所懼不行姑息之政矣¶
臣聞軍國之綱紀莫大於賞罰有賞而無罰則¶
惠褻而威不振白刃在前誰肯委命此軍法所¶
　以不立也近年以來僨軍之將未嘗有顯罰間¶
　鐫其階隨即牽復曽無損於毫毛故皆以棄甲¶
曵兵避死趍生爲得計朝廷姑息將帥將帥姑¶
息士卒未戰即潰旣潰即招望風獸奔恬不爲¶
怪於是兵律壞國勢微矣英主欲大有爲冝以¶
<pb:KR4d0311_SBCK_029-21b>¶
丗宗髙平之事爲法¶
群臣請上尊號及作樂　神宗以乆旱不許群臣¶
固請冨弼言故事有災變皆徹樂恐　陛下以同¶
天節虜使當上壽故未斷其請臣以爲此盛德事¶
正當以示夷狄乞并罷上壽從之即日而雨弼又¶
上䟽願益畏天戒逺姦佞近忠良　神宗親書荅¶
詔曰義忠言親理正文直苟非意在愛君志在王¶
室何以臻此敢不置之枕席銘諸肺腑終老是戒¶
更願公不替今日之志則天災不難弭太平可立¶
俟也¶
　臣聞詩曰文王陟降在帝左右又曰陟降厥士¶
<pb:KR4d0311_SBCK_029-22a>¶
　日監在兹上天之心與君接人君之心與天通¶
　一陟一降隨寓隨在&KR0004;無毫髮之間五事有敬¶
　怠則庶證有休咎其應如響之應聲我　神祖¶
　以乆旱輟同天節上壽之禮亢陽即日而雨¶
　陛下以雷變寢天基節上壽之禮積隂即日而¶
　霽夫豈人力所能致哉此心即天心天心即此¶
　心也冨弼於旣雨之後奏益畏天戒逺姦佞近¶
　忠良蓋姦佞之逺忠良之近即以畏天戒天意¶
　在於進君子退小人人君欽承此意而行之則¶
　寅畏之實也荅詔欲弼不替今日之志君臣交¶
　相儆戒冝有以祈天永命也歟臣故亦願　陛¶
<pb:KR4d0311_SBCK_029-22b>¶
下與二三大臣不以天意已回爲喜常以天命¶
難諶爲懼¶
平齋文集卷第二十九¶
