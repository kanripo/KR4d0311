# -*- mode: mandoku-view -*-
#+TITLE: 平齋集
#+DATE: 2015-09-23 10:24:31
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 2



<pb:KR4d0311_WYG_002-1a>
欽定四庫全書
　平齋集卷二　　　　　　宋　洪咨䕫　撰
　　講義
隨元亨利貞旡咎¶
　臣聞隨者從也從之義無不該人之從乎我與¶我之
　從乎人皆從也而隨以我之所從為重外¶卦兌内卦
　震震動而兌說一念動於中隨所感¶而說隨之得所
　從則有大亨之理然動說成體¶易於轉移惟利乎貞
<pb:KR4d0311_WYG_002-1b>
　則可以保其終之无咎况¶人君宅民物之上一言而
　萬里響應一動而群¶黎風偃致亨之大有不難者特
　懼乎所從不得<md:KR4d0311_SBCK_027-7a>¶其正耳從乎天理正也而從人欲從
　乎人心正¶也而從已私賢人君子之從正也而從佞
　人忠¶言嘉謨之從正也而從讒說儒生學士之從正¶
　也而從宦官女子從非其正咎能免乎穆姜謂¶有四
　德隨而无咎似識此意其以隨元亨利¶貞同乾德之
　備非彖意也
<pb:KR4d0311_WYG_002-2a>
彖曰隨剛來而下柔動而說隨大亨正无咎而天¶下隨
時隨時之義大矣哉¶
　臣聞易以上下无常剛柔相易成卦乾上九之¶剛來
　於坤二隂之下為震而上卦則兑動於内¶而說於外
　也盖隨自否來方否之時三陽位於<md:KR4d0311_SBCK_027-7b>¶上三隂位於下
　天地不交而萬物不通何隨之¶有隨之為卦上下接
　而隂陽交故其動也臣言¶可從則說而從乎臣民欲
　可從則說而從乎民¶剛下於柔不惟已之狥也惟不
<pb:KR4d0311_WYG_002-2b>
　狥乎已之私是¶以否之塞轉而為隨之通大亨且正
　終保其无¶咎而與天下相安於時措之宜羲農黄帝
　堯舜¶氏十三卦之制作與夫子丑寅之建忠質文之¶
　尚析因夷隩作訛成易之序莫非與時而偕行¶上無
　戾乎天運下無咈乎人心其義至大而不¶可窮皆剛
　來下柔轉否為隨之功也茍徒恃一¶已之剛而不明
　下柔之義勢尊則亢氣盛則驕<md:KR4d0311_SBCK_027-8a>¶君子之言日踈小民
　之情日戾猶不免於無民¶無輔又安保隨之不為否
<pb:KR4d0311_WYG_002-3a>
　乎¶
象曰澤中有雷隨君子以嚮晦入宴息¶
　臣聞静極而動動極而静造化自然之理也雷¶動於
　春夏今潛伏於澤之中兑為澤正秋之時¶也雷収聲
　於正秋亦維當静之時隨時而安於¶静且以養夫動
　也雷不養動於静無以出地而¶奮豫君子不養動於
　静無以體天而行徤龍蛇¶之蟄以存身豈徒蟄哉故
　朝以聽政晝以訪問¶夜以安身莫非惟時之隨使不
<pb:KR4d0311_WYG_002-3b>
　安其身於夜神¶過役則易竭朝聽晝訪烏能無憊是
　以嚮晦必<md:KR4d0311_SBCK_027-8b>¶入處於内而宴息息盖作之機生之本也
　夜氣¶存于至静之中湛然其清淵然其明渾然與太¶
　極同體嚮晦所養若此凡旦晝所以泛應酬酢¶各中
　乎理而用之不窮者皆此其出也彼沈湎¶於長夜宴
　安於袵席安知瞬息存養之義¶
初九官有渝貞吉出門交有功象曰官有渝從正¶吉也
出門交有功不失也
<pb:KR4d0311_WYG_002-4a>
　臣聞隨以剛來下柔成卦重在初九初隨之始¶也所
　隨邪正是非當嚴之於始夫耳目之官不¶思而蔽於
　物心之官則思人之一身耳司聰目¶司明以至口鼻
　體莫不各有所司心則綂之君<md:KR4d0311_SBCK_027-9a>¶子治身之道當先治
　其心盖此心不難於應事¶物之常而難於接事物之
　變境變於前感物而¶動官失其守遂與俱移能於紛
　至㳫來之變操¶之常得其正則吉矣然必出門而交
　乃能有功¶出門即出門同人之義交於事物無親暱
<pb:KR4d0311_WYG_002-4b>
　係吝¶之私也一私不立與天下為公則既吉而且有¶
　功豈非所交不失其正與彼謂不見可欲使心¶不亂
　是必死灰槁木而後可其何以定而應寂¶然不動感
　而遂通天下之故感而通天下之故¶而寂然不動者
　常自若能如是則見可欲而心¶不亂然後可與論從
　正不失之義<md:KR4d0311_SBCK_027-9b>¶六二係小子失丈夫象曰係小子弗兼與也¶
　臣聞理無兩立心無兩用人無兩從隨以得所¶從為
<pb:KR4d0311_WYG_002-5a>
　吉六二以隂從陽初九陽之㣲為小子九¶五陽之盛
　為丈夫小子剽輕而無逺慮丈夫靜¶重而有深識吾
　心所係茍屬於在下之小子則¶必失在上之丈夫所
　與豈能兼哉大抵中人之¶性趋下易趋上難小子狎
　而親便嬖善柔如以¶石投水丈夫敬而踈直諒多聞
　如以水投石言¶焉舍忠而從佞事焉舍是而從非行
　焉舍正而¶從邪得於此則失於彼曽不自覺也六二
　隂柔¶牽於多愛故設此戒以勸擇善板詩刺厲王失<md:KR4d0311_SBCK_027-10a>¶
<pb:KR4d0311_WYG_002-5b>
　道老夫灌灌然輸其忱欵而不見聽小子則蹻¶蹻然
　得志而驕所從可不謹乎¶
六三係丈夫失小子隨有求得利居貞象曰係丈¶夫志
舍下也¶
　臣聞同是心也操舍有存亡善利有舜跖一念¶之發
　所由分也故人心惟危六二本居中得正¶係乃在於
　小子六三本不中不正係乃在於丈¶夫克念罔念之
　間狂聖易位此心界限惡可不¶嚴哉吾之所係既能
<pb:KR4d0311_WYG_002-6a>
　舍邪而從正舍非而從是¶則無求不獲人之善皆我
　之善也而猶以居貞¶為利不正則雖擇善而從不能
　固執何益哉然<md:KR4d0311_SBCK_027-10b>¶所係得失當觀之立志之初趨向髙
　明則上從¶趨向卑汚則下從三欲舍卑汚而進髙明
　宜¶不為小子屈也君道亦然志在於下則係孟明而¶
　失蹇叔係商鞅而失甘龍係林甫而失九齡係¶盧把
　而失陸贄天下以之而亂六二六三兩爻¶政相反玩
　易者可以類推而知所擇矣
<pb:KR4d0311_WYG_002-6b>
九四隨有獲貞凶有孚在道以明何咎象曰隨有¶獲其
義凶也有孚在道明功也¶
　臣聞仁者先難而後獲初未嘗有獲心詭遇一¶朝而
　獲十則有心於獲者也人臣之患莫大乎¶有心於獲
　獲心一萌則髙者狥名卑者逐利一<md:KR4d0311_SBCK_027-11a>¶念外騖曽莫知
　返功與道始判而為二臯䕫稷¶契伊傅周召道行而
　功自存乎其中管晏求功¶於道之外而功亦冺矣九
　四以陽剛之材居近¶君之位動於中而說於外其心
<pb:KR4d0311_WYG_002-7a>
　所隨惟在於獲¶急淺功近利之計昧至正大公之趣
　貞固守此¶宜其凶也是必順天命本人心以輔治而
　行其¶所無事惟知有道不知有功一忱所存終始無¶
　間則功自道出昭然大明於天下皆歸於仁義¶禮樂
　之中皥皥乎其不自知尚何咎之有夫子¶之得邦家
　立之斯立道之斯行綏之斯來動之¶斯和足以盡此
　董仲舒謂仁人正其誼不謀其<md:KR4d0311_SBCK_027-11b>¶利明其道不計其功
　足以知此
<pb:KR4d0311_WYG_002-7b>
九五孚于嘉吉象曰孚于嘉吉位正中也¶
　臣聞嘉者善也九五居中得正之君在隨之時¶以說
　為體聲色玩好一無動乎其中而惟善之¶從言必善
　言動必善行發必善政用必善士其¶推之四海散之
　兩間良心善性之感發祥風膏¶雨之露被何往而非
　嘉哉然其要在孚孚者出¶於中心之實而非偽表裏
　相應終始相續以不¶二不息之心而從乎善㫁㫁乎
　有諸已之信以¶極乎充實之美輝光之大而進乎聖
<pb:KR4d0311_WYG_002-8a>
　神之域吉¶孰大焉茍惟矯揉於十手十目之地而放
　於<md:KR4d0311_SBCK_027-12a>¶宮庭之淵邃勉強於一朝一夕之頃而怠於歲月¶
　之悠久秉於中者非實意飾於外者皆偽為善¶轉而
　惡吉亦轉而凶一念之孚不孚其意盖不¶爽也象以
　位正中為言盖有是位不可無是德¶九五之位既正
　且中而德之正中又能㑹萬善¶於一已位斯稱矣是
　知居天下之廣居立天下¶之正位必行天下之大道¶
上六拘係之乃從維之王用亨於西山象曰拘係¶之上
<pb:KR4d0311_WYG_002-8b>
窮也¶
　臣聞民至愚而神可以心感不可以力刼可以¶道御
　不可以智籠隨之上六人心恱從有所不<md:KR4d0311_SBCK_027-12b>¶容釋此非
　智力所能及也太王居邠廹於狄不¶忍以養人者害
　人而去之民相與遮前擁後力¶攀強挽惟恐仁人之
　舍去既拘係之又從而維¶之與詩白駒之留賢者縶
　之維之同意民之㽞¶太王者若此太王終不為之㽞
　而從者如歸市¶有人斯有土故用之享于西山周家
<pb:KR4d0311_WYG_002-9a>
　八百年之¶建於是乎肇迹矣象以拘係之為上窮盖
　上處¶隨之極髙而無位太王為狄所廹失位而去至¶
　于拘係之不可留遂邑於岐山之下豈非隨之¶窮乎
　易道窮必變窮上返下宜有亨之理也然¶則人心之
　所去秦雖刼之而不能止人心之所<md:KR4d0311_SBCK_027-13a>¶趋周雖逃之而
　不能郤有天下者可不深求撫¶后虐讎之義而思所
　以固結斯民之心哉¶
　
<pb:KR4d0311_WYG_002-9b>
　
　
　
　
　
　
　
　平齋集卷二
