# -*- mode: mandoku-view -*-
#+TITLE: 平齋集
#+DATE: 2015-09-23 10:24:31
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 8



<pb:KR4d0311_WYG_008-1a>
欽定四庫全書
　平齋集巻八　　　　　　宋　洪咨䕫　撰
　　故事
梁冀在位二十餘年窮極滿盛收冀財貨縣官斥¶賣合
三十餘萬萬以充王府用減天下租税之半¶散其苑囿
以業窮民¶
　臣聞財用之在天下如血脉行乎一身可通而<md:KR4d0311_SBCK_029-12b>¶不可
　壅王者藏富於民覇者藏富於國其下富¶不在國又
<pb:KR4d0311_WYG_008-1b>
　不在民而在於聚歛臣之家蓋自正¶道不行而人心
　壞人心壞而吏治壊舍義趨利¶假公售私朘民自封
　一孔不貸柄國者又為生¶姦受盗之府而天下之富
　偏聚焉此冀所以積¶至三十餘萬萬而未屬饜也夫
　財本吾國之有¶而取以助國財皆吾民之出而還以
　予民其理¶順其政公故收冀家以充王府而减租税
　天下¶以為快後世莫以為非不謂桓帝能行之也¶
太祖問李承進曰莊宗以英武定中原享國不久¶何也
<pb:KR4d0311_WYG_008-2a>
承進曰莊宗務姑息將士每出禁民衛卒必<md:KR4d0311_SBCK_029-13a>¶控馬首告
兒郎軰寒冷望與救接莊宗即隨其所¶欲給之蓋威令
不行賞賚無節也上撫髀嘆曰¶三十年夾河戰争取得
天下不能用軍法約束此¶軰縱其無厭之求以兹臨御
誠為兒戲今朕撫養¶士卒固不吝惜爵賞茍犯吾法惟
有劍耳¶
　易曰上天下澤履君子以辨上下定民志上下¶不辨
　民志何由定民志不定而欲求國勢之安¶强是却行
<pb:KR4d0311_WYG_008-2b>
　而求全也况三軍以紀律為重處不¶知禮則出不知
　律犯上之意一萌作亂之機已¶兆尚可望其敵王愾
　而伸國威哉唐自肅宗偷¶一時之安平盧節度察軍
　中所欲立者授以旌<md:KR4d0311_SBCK_029-13b>¶節自是以姑息為常至於偏禆
　士卒殺逐主帥¶而不問亷逺地則堂高亷近地則堂
　卑陵夷之¶勢何所不至此唐所以亡也後唐莊宗猶
　襲故¶態不能以軍法約束而威令不行享國不永竟¶
　坐姑息之過我太祖皇帝受天明命為世立¶極盡革
<pb:KR4d0311_WYG_008-3a>
　唐季五代禮法蕩析之弊一階一級上¶下相承川班
　妄訴必肆顯戮此所以國勢有金¶城千里之固民生
　有泰山四維之安也然豈徒¶以階級之法懲之哉平
　時撫養不吝爵賞茍犯¶法則有劍恩施而後威立宜
　軍心悦服不敢輕¶於有犯也<md:KR4d0311_SBCK_029-14a>¶憲宗嘗與宰相論治道於延英殿日旰暑甚汙透¶御服
宰相恐上體倦求退上留之曰朕入禁中所¶與處者獨
宫人宦官爾故樂與卿等共談為理之¶要殊不知倦也
<pb:KR4d0311_WYG_008-3b>
　人心不可以兩用有所慕則有所忘好善者忘¶酒樂
　德者忘色八年於外急於拯四海之溺而¶忘其家日
　&KR0628;不食勤於合萬民之和而忘其身¶所重在此則所
　輕在彼也方時癉暑人孰不惟¶寛凉之是慕憲宗鋭
　於圖治議政延英日且旰¶矣汙透御衣而不顧蓋忘
　其為暑也謙虛以盡¶大臣之情而無取乎宫人宦官
　之與處奮厲以<md:KR4d0311_SBCK_029-14b>¶講中興之要而不求乎深宫廣厦之
　自逸社稷¶生靈之念日切於中凡人情之所共樂者
<pb:KR4d0311_WYG_008-4a>
　無不¶忘之其肯以天下之未安為一身之適乎况是¶
　時名相皆足以穆天縡經國體所議必非不急¶細務
　徒留旰日之聽者堂堂兩河已盡在規畫¶中矣彼避
　暑九成而忘其親生凉殿閣而忘其¶民心移於物惟
　欲是縱賢君所當戒也¶
熈寧三年知舉吕公著在貢院中宻奏言天子臨¶軒策
士而用詩賦非舉賢求治之意乞出自宸𠂻¶以諮訪治
道至是上御集英殿進士初就席有司¶猶給禮部韻及
<pb:KR4d0311_WYG_008-4b>
試題出乃策問也既而賜葉祖洽<md:KR4d0311_SBCK_029-15a>¶已下及第時韓維吕
惠卿初考策阿時者多在高¶等訐直者多在下等¶
　自鄉舉里選之法壞而取士惟虛文是尚漢策¶賢良
　雖未免以利禄入其心科别或有未竟猶¶不失言揚
　之意唐進士得人為盛特絺章繪句¶之習工如日五
　色何益世用國朝策士初襲¶唐人辭章之咎至此始
　以䇿諮訪治道與漢制¶科等其意美矣然草茅言事
　豈能皆若素宦於¶朝而効忠獻直悉出於愛君憂國
<pb:KR4d0311_WYG_008-5a>
　之眞情言之¶當固不以人廢言之過亦貴於能容人
　君能容¶過直之言市駿骨揖怒蛙感興發作之下孰
　不<md:KR4d0311_SBCK_029-15b>¶以安危治忽之實來告茍有司喜阿逄而惡訐¶直
　以行上下其手之私如吕惠卿&KR1200;美意一失¶奚以臨
　軒發策為哉維我仁宗之策蘇轍其¶言宫中事過於
　直上曰以直言求人而以直棄¶之天下謂我何可謂
　有大舜之大矣是時考官¶則司馬光范鎮蔡襄¶
唐太宗謂蕭瑀曰朕少好弓矢得良弓十數自謂¶無以
<pb:KR4d0311_WYG_008-5b>
加近以示弓工乃曰皆非良材朕問其故工¶曰木心不
直則脉理皆邪弓雖勁而發矢不直朕¶始寤向者辨之
未精也¶
　虞人有原獸之箴輪人有糟粕之議工執藝事<md:KR4d0311_SBCK_029-16a>¶以諫
　不聞於世久矣而唐之弓工獨得古意其¶言蓋以規
　太宗功業雖盛而治心之道實未嘗¶講也夫心者萬
　理之㑹萬事之主此心明白洞¶逹無一毫迂曲之累
　則見面盎背皆天理之形¶著發號出令盡人心之契
<pb:KR4d0311_WYG_008-6a>
　合敬義直方所以相¶為表裏也太宗天姿高而學問
　不足其得在於¶好名其失亦在於好名好名故能矯
　揉為善惟¶名之好而觀省存養之不加故矯揉之力
　怠而¶禀受之偏者不能掩輕我宫人之怒不役一夫¶
　之怒㑹須殺此田舍翁之怒以至好大喜功而¶多愛
　無非本心之發露也木心不直脉理皆邪<md:KR4d0311_SBCK_029-16b>¶雖勁而發
　矢不直弓工可謂善窺其君心術之¶㣲矣太宗亦可
　於此進格物正心之功矣其謂¶勇辨謟諛姦詐嗜慾
<pb:KR4d0311_WYG_008-6b>
　輻輳以攻一心是特知制¶外而未知養内安有内心
　不治而外邪可閑者¶哉¶
孝宗皇帝宣諭宰臣十年來欲令宰執進呈退將¶得㫖
文字再具熟状進入朕再行審閲批出然後¶施行既免
專擅之嫌且無遷令之患¶
　易曰渙汗其大號書曰令出惟行勿惟反反汗¶非也
　號令當反而不反是又遂非也然未當而¶反不若謹
　之於樞機未發之先一發而民信之<md:KR4d0311_SBCK_029-17a>¶孝祖所以欲再
<pb:KR4d0311_WYG_008-7a>
　行審閲使無遷令之患也茍熟¶狀之進隨可隨入而
　思慮不加焉其與不再進¶何異惟能存主一之敬每
　事收歛精神熟觀詳¶繹而後出尚奚舛令之有¶
孝宗皇帝臨朝每以方寸紙作掌記㣲偃兩旁而¶中摺
之寘在御手若内殿則留香案上三省宻院¶奏事畢即
視所記一一宣諭已乃收之¶
　人主日總萬幾之煩而心思有限安能無所遺¶忘孝
　祖聰明睿智與神為謀猶識所欲宣諭¶之事於掌記
<pb:KR4d0311_WYG_008-7b>
　可謂文理宻察矣故凡禁嚴清燕¶之地經史之所閲
　典故之所聞群臣章奏之所<md:KR4d0311_SBCK_029-17b>¶采有當與大臣恭酌可
　否日隨記於其上俟坐¶論從容歴舉而訪之大臣所
　知悉心以對所未¶及知則討論以進久而天下事無
　一不明習而¶洞曉其益豈不多哉¶
明道中執政除親舊二人為正言司諌上謂曰祖¶宗法
䑓諌官須出宸選若大臣自除則大臣過失¶無敢言者¶
治平二年以范純仁為殿中侍御史吕大防為監¶察御
<pb:KR4d0311_WYG_008-8a>
史裏行近制御史有闕則命翰林學士御史¶中丞迭舉
二人而上自擇取一人為之至是闕兩¶貟舉者未上内
出純仁大防姓名而用之<md:KR4d0311_SBCK_029-18a>¶　臣聞臺諌天子耳目之官耳以司吾之聰目以¶司吾
　之明而人執之可乎張行成無先容舉為¶殿中侍御
　史栁公權有諍臣風屈為諌議大夫¶萬乗親擢邇臣
　莫與夫如是則任耳目之寄者¶激昂振勵思稱主知
　周而無所比正而無所阿¶朝政之得失廟論之是非
<pb:KR4d0311_WYG_008-8b>
　相業之修廢不吐不¶茹悉以上聞不至於懐私恩徇
　偏見以亂天下¶之公我朝祖宗法臺諌官須出宸選
　正以¶是也異時唐介論文彦博王陶彈韓琦以二輔¶
　臣之賢猶不為之少隐况下於文韓者乎雖然¶臺諌
　不由進擬固足攬御臣之柄要必人主有<md:KR4d0311_SBCK_029-18b>¶至明之見
　而後能奮獨斷以聳衆望否則不謀¶之外廷謀之左
　右親暱附下罔上抑又甚矣大¶明在上邪正洞燭得
　范純仁吕大防而内出姓¶名得歐陽修余靖王素而
<pb:KR4d0311_WYG_008-9a>
　御筆親除斯無愧累¶朝之盛¶
唐貞元中宣武都知兵馬使李萬榮逐節度使劉¶士寧
上聞之使問陸贄贄上奏士寧既逐雖是衆¶情萬榮摠
軍且非朝㫖願審之謹之上復謂贄曰¶今議除一親王
充節度使令萬榮知留後贄復上¶奏曰夫制置之安危
由勢付授之濟否由才勢如¶器焉惟在所置置之夷地
則平才如負焉惟在所<md:KR4d0311_SBCK_029-19a>¶授踰其力則踣為國之道以義
訓人将教事君先¶令順長若使傾奪之徒便得代居其
<pb:KR4d0311_WYG_008-9b>
任利之所在¶人各有心此源潛滋禍必難救非徒長亂
之道亦¶開謀逆之端上不從竟以萬榮為留後¶
　臣聞名分者天下之大閑植之則治隳之則亂¶唐自
　天寳以宴安兆釁君失其尊肅宗復國宜¶思挈皇綱
　於既墜扶大分於寖隳乃就平盧軍¶中察所欲立者
　授以節旄自此廢置之權在軍¶士而姑息之弊開至
　代宗專事姑息僅止覊縻¶德宗加甚焉李萬榮逐劉
　士寧而自摠宣武陸¶贄以傾奪長亂為諌曾莫之聴
<pb:KR4d0311_WYG_008-10a>
　夫姑息者陵夷<md:KR4d0311_SBCK_029-19b>¶之本姑且也息止也茍圖一時之静
　急求目前¶之紓而莫計其窮是以强藩悍将敗國事
　者不¶敢問冐國禁者不敢討屈情抑勢俯而就之以¶
　順適其意所求必從所請必獲倨傲偃蹇莫知¶禀程
　始則節度不知有朝廷久則将校不知有¶節度更相
　睥睨見便則奪犯上者必好亂德宗¶亦安能禁萬榮
　之自為留後乎然使當時君德¶修明朝綱振肅不以
　猜忌踈臣下不以聚歛苦¶民生禁兵非市井之富児
<pb:KR4d0311_WYG_008-10b>
　軍政非宫庭之嬖倖¶以至在列皆陸贄而非盧把皆
　李泌而非張延¶賞則朝廷之勢重於九鼎藩鎮安得
　而輕視之<md:KR4d0311_SBCK_029-20a>¶藩鎮之敢於干名犯分朝廷輕故也自昔
　安有¶朝廷輕於上廉傾級圯而能措大器於安者哉¶
魏世祖東如許昌大興軍伐吴親御舟循蔡潁浮¶淮如
夀春至廣陵吴徐盛為疑城自石頭至江乗¶一日而成
又大浮舟艦於江時江水盛長帝臨望¶歎曰魏雖有武
騎千羣無所用之未可圖也帝舟¶遇暴風漂蕩幾至覆
<pb:KR4d0311_WYG_008-11a>
没乃旋師¶
　臣聞江流湯湯萬古一天險也而飛渡者有之¶曹操
　之至赤壁曹丕之至廣陵佛狸之至瓜歩¶逆亮之至
　采石皆望洋奪氣或且送死豈長江¶隨時而為險夷
　耶天險在勢人險在德與政君<md:KR4d0311_SBCK_029-20b>¶無闕德天人交助夫
　誰敢犯之其次朝無闕政¶紀綱立賞罰明號令信任
　賢使能各當其才則¶人謀咸賛國勢増强坐有以制
　勝矣丕之再飲¶江窺吴輙自廢而返非特川后之效
<pb:KR4d0311_WYG_008-11b>
　其靈孫權¶為國靡政不舉謀臣勇将咸樂為用疑城
　相望¶巨艦相衘而丕膽落天限南北宜其不敢以一¶
　衣帶水易視之也是知天險待人而固德政¶増修勝
　勢在我東南有㤗山之安矣¶
周世宗擊北漢主劉崇於髙平之南樊愛能何徽¶引騎
兵先遁帝欲誅愛能等以肅軍政猶豫未决¶張永德曰
愛能等望敵先奔死未塞責且陛下方<md:KR4d0311_SBCK_029-21a>¶欲削平四海茍
軍法不立雖有熊羆之士百萬之¶衆安得而用之帝擲
<pb:KR4d0311_WYG_008-12a>
枕於地大呼稱善即收愛能¶徽及所部軍使以上七十
餘人悉斬之自是驕将¶惰卒始知所懼不行姑息之政
矣¶
　臣聞軍國之綱紀莫大於賞罰有賞而無罰則¶惠䙝
　而威不振白刃在前誰肯委命此軍法所¶以不立也
　近年以来僨軍之将未嘗有顯罰間¶鐫其階隨即牽
　復曾無損於毫毛故皆以棄甲¶曵兵避死趨生為得
　計朝廷姑息将帥将帥姑¶息士卒未戰即潰既潰即
<pb:KR4d0311_WYG_008-12b>
　招望風獸奔恬不為¶怪於是兵律壊國勢㣲矣英主
　欲大有為宜以<md:KR4d0311_SBCK_029-21b>¶世宗髙平之事為法¶
群臣請上尊號及作樂神宗以久旱不許群臣¶固請富
弼言故事有災變皆徹恐陛下以同¶天節虜使當上夀
故未斷其請臣以為此盛德事¶正當以示夷狄乞并罷
上夀從之即日而雨弼又¶上䟽願益畏天戒逺佞姦近
忠良神宗親書答¶詔曰義忠言親理正文直茍非意在
愛君志在王¶室何以臻此敢不置之枕席銘諸肺腑終
<pb:KR4d0311_WYG_008-13a>
老是戒¶更願公不替今日之志則天災不難弭太平可
立¶俟也¶
　臣聞詩曰文王陟降在帝左右又曰陟降厥士<md:KR4d0311_SBCK_029-22a>¶日監
　在兹上天之心與君接人君之心與天通¶一陟一降
　隨寓隨在初無毫髪之間五事有敬¶怠則庻徴有休
　咎其應如響之應聲我神祖¶以久旱輟同天節上夀
　之禮積隂即日而¶雨陛下以雷變寝天基節上夀之
　禮積隂即日而霽夫豈人力所能致哉此心即天心
<pb:KR4d0311_WYG_008-13b>
　天心即此¶心也富弼於既雨之後奏益畏天戒逺姦
　佞近¶忠良盖姦佞之逺忠良之近即以畏天戒人意¶
　在於進君子退小人人君欽承此意而行之則¶寅畏
　之實也答詔欲弼不替今日之志君臣交¶相警戒宜
　有以祈天永命也歟臣故亦願陛<md:KR4d0311_SBCK_029-22b>¶下與二三大臣不
　以天意已回為喜常以天命¶難諶為懼¶
　
　平齋集卷八
