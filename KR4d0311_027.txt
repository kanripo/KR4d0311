# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:39.573679
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB08n0649-027平齋文集-卷二十七.
<pb:KR4d0311_SBCK_027-1a>¶
平齋文集卷第二十七¶
　講義上¶
豫利建侯行師¶
豫有猶豫備豫和豫逸豫之義人能决猶豫而¶
　思備豫則見幾於吉之先安往而不和豫過於¶
豫則逸矣其義雖四而實一也豫承謙之後謙¶
　無凶悔吝則和豫可知震動於上坤順於下動¶
　必以順故建侯以親衆行師以動衆事雖至重¶
無不利大順則大利在其中也建侯而非順則¶
開國而用小人行師而非順則行險而毒天下¶
果何利之有哉其卦以一陽主五隂亦有比建¶
<pb:KR4d0311_SBCK_027-1b>¶
國師蓄衆之互體¶
象曰豫剛應而志行順以動豫豫順以動故天地¶
如之而况建侯行師乎天地以順動故日月不過¶
而四時不忒聖人以順動則刑罰清而民服豫之¶
時義大矣哉¶
　六五以柔居上九四以剛應之剛宻比於柔不¶
　期應而自應也人君有柔中之德虚已以任大¶
　臣大臣有剛健之德自任以天下之重剛柔相¶
　應而相濟志所欲爲何往不克然志之所以行¶
　亦惟其順也以順而動用能致豫旣豫之後又¶
　以順動終始一順無有間斷天地所以妙不息¶
<pb:KR4d0311_SBCK_027-2a>¶
　之運如此而已人君之建侯行師其能違乎天¶
地以順而動則日月四時無過忒人君以順而¶
　動則不待刑罰而民心服在我無所違乎理在¶
　人自無所違乎我也時者天運義者天理順而¶
　行之豫之時義豈不甚大茍或違道干譽咈民¶
　從欲是爲悖矣¶
&KR0090;曰雷出地&KR0108;豫先王以作樂崇德殷薦之上帝¶
以配祖考¶
禮極順樂極和順則和矣樂所以導和也方雷¶
　在地中動於至静而不露迨出乎地而&KR0108;乎天¶
群蟄啓户萬&KR0090;趍榮孰不同其和豫然聖人合¶
<pb:KR4d0311_SBCK_027-2b>¶
震坤以爲&KR0090;不曰雷出地上而以&KR0108;言深閉乆¶
鬰之餘一旦震發造化妙用軒豁呈露施生訢¶
合動植昭蘇豫莫大於此先王觀豫之&KR0090;發揚¶
和聲褒崇先德如韶繼勺酌以侈祖考對天之¶
休盛薦之上帝如思文我將推而配之蓋謂治¶
至於豫皆祖考盛德之積非予一人所能致也¶
人君惟不以和豫自居則不至於以逸豫自安¶
矣¶
&KR0004;六鳴豫凶&KR0090;曰&KR0004;六鳴豫志窮凶也¶
臣聞巧言者誤國之具佞人者危丗之本豫五¶
隂皆宗九四一陽四秉大臣之權&KR0004;以隂柔小¶
<pb:KR4d0311_SBCK_027-3a>¶
人宻相應與極其趍和之意形爲邪謟之辭以¶
求容恱大臣亦恱其愛已而甘受之&KR0090;以志窮¶
致凶爲言志不自立惟用之於獻佞貢諛其窮¶
可知矣等而上之以此求容恱於君人材阨而¶
不進則曰野無遺賢民生困而不省則曰&KR0040;不¶
害稼積薪將然而曰已安已治朋黨方興而曰¶
太平無&KR0090;其發於聲音謟曲萬態而宦官女子¶
之言朝夕薫浹於耳者又相與爲表裏大厦就¶
頽同於一壓凶孰大焉¶
六二介于石不終日貞吉&KR0090;曰不終日貞吉以中¶
正也¶
<pb:KR4d0311_SBCK_027-3b>¶
　臣聞天下之理非與物俱轉者所能察也人惟¶
　主中正於中然後能介然如石能介然如石然¶
　後能見幾而作蓋石質堅而體静静者見善必¶
　明堅者用心必剛一念不動萬理洞燭不俟終¶
　日巳盡見未然之幾區處先定應酬不差冝其¶
　正固而吉也蓋二與五爲應不與四爲應衆爻¶
　皆宗九四之大臣二獨居中得正介特自立以¶
　砥柱一丗可謂難矣然二五君臣雖爲正應而¶
　隔於九四其情不得以相親故介特之臣但能¶
　堅於守未能鬯於用其先見之逺先知之明萬¶
　夫之望已深屬之矣人主能不沉酣於逸縱不¶
<pb:KR4d0311_SBCK_027-4a>¶
昏蔽於便佞好賢之心不衰求善之志不改則¶
介者終有時而親矣¶
六三盱豫悔遲有悔&KR0090;曰盱豫有悔位不當也¶
臣謂此人臣患得患失之&KR0090;三迫近九四當國¶
之大臣欲如&KR0004;六小人進爲容恱恐非正應而¶
不我與眄眄仰視逐逐營求是患得也欲如六¶
　二君子介特自守又利害禍福交戰於&KR0336;中躊¶
躇未决趑趄復前是患失也以不中正之人處¶
不中正之位而盱遲皆悔隕穫充詘情狀畢露¶
其悔而不凶者大臣不與爲應姦無所售故不¶
至凶使其姦得售則欺君賣國無所不至矣有¶
<pb:KR4d0311_SBCK_027-4b>¶
國者安用是患得患失之臣爲哉¶
九四由豫大有得勿疑朋盍簮&KR0090;曰由豫大有得¶
志大行也¶
臣聞九四以一陽爲衆隂所宗材全而氣盛毅¶
然以天下之重爲已任下傾心而仰之上虚心¶
而屬之此天下之豫所由致也由我致豫建侯¶
而國勢尊行師而人心順其有得大矣然功業¶
之盛者必有信已太過之弊權任之隆者必有¶
專已自用之咎大臣當由豫之時苟驕吝一萌¶
不能開心與天下之賢以共治則豫之由致安¶
保其不爲亂之階得亦安保其不失也惟洞無¶
<pb:KR4d0311_SBCK_027-5a>¶
　有我之私披&KR0336;臆以待賢忘勢分以下士疑豫¶
　一&KR0039;不留於中則聲應氣求之下如簮聚髮何¶
材之不集而致君澤民之志遂得以逹於天下¶
　信於萬丗此正周公握髮吐哺時也蓋疑者德¶
　之莠事之賊大臣無疑心之累則足以合天下¶
之善斷斷乎知賢之當任知邪之當去不以疑¶
貳之心來䜛賊而啓惎間則百志惟熈矣¶
六五貞疾&KR0106;不死&KR0090;曰六五貞疾乗剛也&KR0106;不死¶
中未亡也¶
　臣聞疾非特六&KR0075;之疾凢足以爲吾心之害吾¶
德之累吾國之憂吾民之戚皆疾也人君處和¶
<pb:KR4d0311_SBCK_027-5b>¶
豫之極而逸豫生&KR0285;慾好樂便嬖側媚之足以¶
蠱方寸者紛至於前於此能一念内固外邪客¶
氣不得以乗虚而干正則德性堅明元氣充實¶
旣壽其身又以壽其民壽其國則億萬年無疆¶
之休皆其功也&KR0090;以乗剛中未亡爲言蓋六五¶
柔中之君乗乎剛則有格心之大臣而内志不¶
可揺秉乎中則有閑邪之定力而外慾不能入¶
内外交相養此所以貞疾而安&KR0106;不死而壽也¶
夫德慧生乎疢疾鴆毒藏於宴安此爻在豫之¶
五當以無逸三宗享國之意參之¶
上六&KR0115;豫成有渝无咎&KR0090;曰&KR0115;豫在上何可長也¶
<pb:KR4d0311_SBCK_027-6a>¶
　臣聞人孰無靈明虚徹之性有物蔽之則靈者¶
　&KR0115;和豫之極而肆逸豫此心瞽塞罔有知覺故¶
　&KR0115;豫以成成非一日之積也方此心清明之&KR0004;¶
　豈不知觀逸遊田沈湎耽樂之爲患及爲外物¶
　所移則勤者惰立者弛操者放日積月累性爲¶
　情鑠而&KR0115;頑不靈之豫於是乎成正以隂柔之¶
　資不能聞義而徙見善而遷以至此極也易卦¶
　未有窮而不變者故逸豫旣極必渝渝則亦可¶
　以无咎无咎善&KR0024;過前日之不善庶幾其可揜¶
　也茍旣極而不知變則危亡無日何長之有哉¶
　然&KR0115;豫旣成冝無可變之理聖人猶許之渝&KR0002;¶
<pb:KR4d0311_SBCK_027-6b>¶
其未成而知變豈特无咎而止觀此則知唐元¶
宗之亂兆於開元成於天寶懵不知變禍亂四¶
起可爲萬丗之戒¶
隨元亨利貞无咎¶
臣聞隨者從也從之義無不該人之從乎我與¶
我之從乎人皆從也而隨以我之所從爲重外¶
卦兊内卦震震動而兊&KR0003;一念動於中隨所感¶
而&KR0003;從之得所從則有大亨之理然動&KR0003;成體¶
易於轉移惟利乎貞則可以保其終之无咎况¶
人君宅民物之上一言而萬里響應一動而群¶
&KR0058;風偃致亨之大有不難者特懼乎所從不得¶
<pb:KR4d0311_SBCK_027-7a>¶
其正爾從乎天理正也而從人欲從乎人心正¶
也而從已私賢人君子之從正也而從佞人忠¶
言嘉謨之從正也而從䜛&KR0003;儒生學士之從正¶
也而從宦官女子從非其正咎能免乎穆姜謂¶
有是四德隨而无咎似識此意其以隨元亨利¶
正同乾德之備非&KR0143;意也¶
&KR0143;曰隨剛來而下柔動而&KR0003;隨大亨正无咎而天¶
下隨時隨時之義大矣哉¶
臣聞易以上下無常剛柔相易成卦乾上九之¶
剛來於坤二隂之下爲震而上卦則兊動於内¶
而&KR0003;於外也蓋隨自否來方否之時三陽位於¶
<pb:KR4d0311_SBCK_027-7b>¶
　上三隂位於下天地不交而萬物不通何隨之¶
　有隨之爲卦上下接而隂陽交故其動也臣言¶
　可從則&KR0003;而從乎臣民欲可從則&KR0003;而從乎民¶
　剛下於柔不惟已之徇也惟不徇乎已之私是¶
　以否之塞轉而爲隨之通大亨且正終保其无¶
　咎而與天下相安於時措之冝羲農黄帝堯舜¶
　氏十三卦之制作與夫子丑寅之建忠質文之¶
　尚析因夷隩作訛成易之序莫非與時而偕行¶
　上無戾乎天運下無咈乎人心其義至大而不¶
　可窮皆剛來下柔轉否爲隨之功也茍徒恃一¶
　巳之剛而不明下柔之義&KR0020;尊則亢氣盈則驕¶
<pb:KR4d0311_SBCK_027-8a>¶
君子之言日踈小民之情日戾猶不免於無民¶
無輔又安保隨之不爲否乎¶
&KR0090;曰澤中有雷隨君子以嚮晦入宴息¶
臣聞静極而動動極而静造化自然之理也雷¶
動於春夏今潜伏於澤之中兊爲澤正秋之時¶
也雷収聲於正秋亦維當静之時隨時而安於¶
静且以養夫動也雷不養動於静無以出地而¶
&KR0108;豫君子不養動於静無以體天而行健龍蛇¶
之蟄以存身豈徒蟄哉故朝以聽政晝以訪問¶
夜以安身莫非惟時之隨使不安其身於夜神¶
過役則易竭朝聼晝訪烏能無憊是以嚮晦必¶
<pb:KR4d0311_SBCK_027-8b>¶
　入處於内而宴息息蓋作之幾生之本也夜氣¶
存於至静之中湛然其清淵然其明渾然與太¶
　極同體嚮晦所養&KR0002;此凢旦晝所以泛應酬酢¶
　各中乎理而用之不窮者皆此其出也彼沈湎¶
　於長夜宴安於祍席安知瞬存息養之義¶
&KR0004;九官有渝貞吉出門交有功&KR0090;曰官有渝從正¶
吉也出門交有功不失也¶
臣聞隨以剛來下柔成卦重在&KR0004;九&KR0004;隨之始¶
也所隨邪正是非當嚴之於始夫耳目之官不¶
思而蔽於物心之官則思人之一身耳司聦目¶
司明以至口鼻體莫不各有所司心則統之君¶
<pb:KR4d0311_SBCK_027-9a>¶
　子治身之道當先治其心蓋此心不難於應事¶
　物之常而難於接事物之變境變於前感物而¶
　動官失其守遂與俱移能於紛至沓來之變操¶
　之常得其正則吉矣然必出門而交乃能有功¶
　出門即出門同人之義交於事物無親暱係吝¶
　之私也一私不立與天下爲公則旣吉而且有¶
　功豈非所交不失其正歟彼謂不見可欲使心¶
　不亂是必死&KR0069;槁木而後可其何以定而應寂¶
　然不動感而遂通天下之故感而通天下之故¶
　而寂然不動者常自&KR0002;能如是則見可欲而心¶
　不亂然後可與論從正不失之義¶
<pb:KR4d0311_SBCK_027-9b>¶
六二係小子失丈夫&KR0090;曰係小子弗兼與也¶
臣聞理無兩立心無兩用人無兩從隨以得所¶
從爲吉六二以隂從陽&KR0004;九陽之微爲小子九¶
五陽之盛爲丈夫小子剽輕而無逺慮丈夫静¶
重而有深識吾心所係苟屬於在下之小子則¶
必失在上之丈夫所與豈能兼哉大抵中人之¶
性趨下易趨上難小子狎而親便辟善柔如以¶
石投水丈夫敬而踈直諒多聞如以水投石言¶
焉舎忠而從佞事焉舎是而從非行焉舎正而¶
從邪得於此則失於彼曽不自覺也六二隂柔¶
牽於多愛故設此戒以勸擇善板詩刺厲王失¶
<pb:KR4d0311_SBCK_027-10a>¶
　道老夫灌灌然輸其忱欵而不見聽小子則蹻¶
　蹻然得志而驕所從可不謹乎¶
六三係丈夫失小子隨有求得利居貞&KR0090;曰係丈¶
夫志舎下也¶
　臣聞同是心也操舎有存亡善利有舜跖一念¶
　之發所由分也故人心惟危六二本居中得正¶
係乃在於小子六三本不中不正係反在於丈¶
夫克念罔念之間狂聖易位此心界限烏可不¶
　嚴哉吾之所係旣能舎邪而從正舎非而從是¶
　則無求不獲人之善皆我之善也而猶以居貞¶
　爲利不正則雖擇善而從不能固執何益哉然¶
<pb:KR4d0311_SBCK_027-10b>¶
所係得失當觀之立志之&KR0004;趨嚮髙明則上從¶
趨嚮卑汚則下從三欲舎卑汚而進髙明冝不¶
爲小子屈也君道亦然志在於下則係孟明而¶
失蹇叔係商鞅而失甘龍係林甫而失九齡係¶
盧&KR0142;而失陸䞇天下以之而亂六二六三兩爻¶
政相反玩易者可以&KR0011;推而知所擇矣¶
九四隨有獲貞凶有孚在道以明何咎&KR0090;曰隨有¶
獲其義凶也有孚在道明功也¶
臣聞仁者先難而後獲&KR0004;未嘗有獲心詭遇一¶
朝而獲十則有心於獲者也人臣之患莫大乎¶
　有心於獲獲心一萌則髙者徇名卑者逐利一¶
<pb:KR4d0311_SBCK_027-11a>¶
　念外騖曽莫知返功與道始判而爲二臯䕫稷¶
　契伊傅周召道行而功自存乎其中管晏求功¶
　於道之外而功亦泯矣九四以陽剛之材居近¶
　君之位動於中而&KR0003;於外其心所隨惟在於獲¶
　急淺功近利之計昧至正大公之趍貞固守此¶
　冝其凶也是必順天命本人心以輔治而行其¶
　所無事惟知有道不知有功一忱所存終始無¶
　間則功自道出昭然大明於天下皆歸於仁義¶
　禮樂之中皥皥乎其不自知尚何咎之有夫子¶
　之得&KR0022;家立之斯立道之斯行綏之斯來動之¶
　斯和足以盡此董仲舒謂仁人正其&KR0105;不謀其¶
<pb:KR4d0311_SBCK_027-11b>¶
利明其道不計其功足以知此¶
九五孚于嘉吉&KR0090;曰孚于嘉吉位正中也¶
臣聞嘉者善也九五居中得正之君在隨之時¶
以&KR0003;爲體聲色玩好一無動乎其中而惟善之¶
從言必善言動必善行發必善政用必善士其¶
推之四海散之兩間良心善性之感發祥風膏¶
　雨之霑&KR0013;何往而非嘉哉然其要在孚孚者出¶
　於中心之實而非僞表裏相應終始相續以不¶
貳不息之心而從乎善斷斷乎有諸巳之信以¶
　極乎充實之善輝光之大而進乎聖神之域吉¶
孰大焉茍惟矯揉於十手十目之地而放於宫¶
<pb:KR4d0311_SBCK_027-12a>¶
　庭之淵邃勉強於一朝一夕之頃而怠於歳月¶
　之悠乆秉於中者非實意飾於外者皆僞爲善¶
轉而惡吉亦轉而凶一念之孚不孚其應蓋不¶
爽也&KR0090;以位正中爲言蓋有是位不可無是德¶
　九五之位旣正且中而德之正中又能㑹萬善¶
於一已位斯稱矣是知居天下之廣居立天下¶
　之正位必行天下之大道¶
上六拘係之乃從維之王用亨于西山&KR0090;曰拘係¶
之上窮也¶
　臣聞民至愚而神可以心感不可以力刼可以¶
道御不可以智籠隨之上六人心恱從有所不¶
<pb:KR4d0311_SBCK_027-12b>¶
　容釋此非智力所能及也大玊居邠迫於狄不¶
　忍以養人者害人而去之民相與&KR0210;前擁後力¶
　攀強挽惟恐仁人之舎去旣拘係之又從而維¶
　之與詩白駒之留賢者縶之維之同意民之留¶
　大王者&KR0002;此大王終不爲之留而從者如歸市¶
　有人斯有土故用之亨于西山周家八百年之¶
　業於是乎肇迹矣&KR0090;以拘係之爲上窮蓋上處¶
　隨之極髙而無位大王爲狄所迫失位而去至¶
　於拘係之不可留遂邑于&KR0302;山之下豈非隨之¶
　窮乎易道窮必變窮上返下冝有亨之理也然¶
　則人心之所去秦雖刼之而不能止人心之所¶
<pb:KR4d0311_SBCK_027-13a>¶
趍周雖逃之而不能郤有天下者可不深求撫¶
后虐讎之義而思所以固結斯民之心哉¶
蠱元亨利渉大川先甲三日後甲三日¶
臣聞大弊極壞之丗天所以開聖人也蠱取壊¶
亂爲義以爻言之自㤗來以卦言之繼豫隨之¶
後安則玩玩則媮媮則垢弊日積養成壞證與¶
　人乆宴溺而疾生於心其爲蠱一也而蠱無終¶
蠱之理故蠱壊之中有元亨者存何則飢易爲¶
食渇易爲飲大弊極壞易爲治方王道板蕩綱¶
　紀文章一切掃地英君起而拯之中興不翅反¶
掌是知蠱未有不可治治得其道而大亨雖江¶
<pb:KR4d0311_SBCK_027-13b>¶
河至險亦利於渉特患乎安於蠱而無興起之¶
志耳然急於救弊者未免用意之太銳切於望¶
治者未免求功之太速險難在前徑渉不懼志¶
壯氣盈視天下事&KR0002;無足爲而易之易則難者¶
將至過懲前日之不事事適滋後日之多事未¶
保其不然也夫甲者十干之首而事之端旣先¶
三日以謀其始又後三日以圗其終反覆擬論¶
備極詳宻使治道日有趍新之功而無矯枉之¶
慮前弊可拯後患可弭矣夫如是然後謂之善¶
治蠱¶
&KR0143;曰蠱剛上而柔下巽而止蠱蠱元亨而天下治¶
<pb:KR4d0311_SBCK_027-14a>¶
也利渉大川往有事也先甲三日後甲三日終則¶
有始天行也¶
臣聞戸樞不蠧流水不腐以其日運而不息也¶
故蠱壞常生於乆安不事事之餘人君亢然于¶
上人臣靡然於下截然其不相接且下以巽順¶
養諛無切劘正救之益上以逸樂養尊乏振厲¶
&KR0108;發之意於是紀綱隳於姑息制度弛於因循¶
道揆法守紊亂於私意之膠轕天下之治日入¶
於大弊極壞之境而不自知在卦艮之剛居上¶
九巽之柔居&KR0004;六巽順艮止而蠱以成正君臣¶
相與拱手安坐以致天下之亂也然蠱豈終於¶
<pb:KR4d0311_SBCK_027-14b>¶
蠱哉有能以飭蠱爲已任力量大而規摹壯精¶
神全而風采立一斡旋間掃積壞之弊而興大¶
亨之治有不難者利渉大川必明之以往有事¶
蓋乆安不事事所以成蠱往有事所以濟蠱也¶
况作事貴果慮事貴精丗之賢君思欲爲天下¶
拯弊起壞而納之治豈非立志之美然或發強¶
有餘而宻察不足廣大已致而精微未盡故事¶
隨舉而隨沮令隨行而隨輟皆由未得先甲後¶
甲之義也夫先甲三日以謀始後甲三日以圗¶
終終而復始循環無間精義入神以致用何蠱¶
之不治其在天行如貞之復返於元艮之復出¶
<pb:KR4d0311_SBCK_027-15a>¶
　於震非終之外他有所謂始也故觀天運則知¶
　人事¶
&KR0090;曰山下有風蠱君子以振民育德¶
　臣聞左氏傳風落山爲蠱風落於山下無物不¶
撓故蠱以取&KR0090;然致蠱者風之動治蠱者艮之¶
静蓋艮體重厚而篤實不爲物移屹乎山之止¶
也風能撓於一時使山下之物散亂不齊少焉¶
風止草木之髙髙下下自&KR0002;山何嘗加損哉君¶
　子觀&KR0090;於蠱以巽振民以艮育德育成君德固¶
　作興民心之本而德之育也必以山之静與山¶
下出泉&KR0041;同吾能體中正仁義而主静挫衆紛¶
<pb:KR4d0311_SBCK_027-15b>¶
而不擾應萬變而不亂動與静無非静外物孰¶
能蠱之吾心無所蠱則人心無所蠱而天下國¶
家之治無所蠱一静足以制百動也玩易者必¶
因&KR0090;而求意¶
&KR0004;六幹父之蠱有子考无咎厲終吉&KR0090;曰幹父之¶
蠱意承考也¶
　臣聞蠱自泰來具坤乾之體故諸爻幹蠱以父¶
母言父之行事一出於正作室而塗墍茨爲力¶
甚易不見其子幹治之功惟前人蠱壞有待振¶
　飭必其材足以植僵起仆使百堵偕作於室毁¶
　之餘則幹治之功見矣有子而考无咎正以子¶
<pb:KR4d0311_SBCK_027-16a>¶
　能&KR0024;其過也不然生不之諍没不之改䧟父不¶
　義猶爲有子乎然聖門以不改父臣父政爲難¶
　&KR0004;六乃於繼父之始亟懲其蠱壞而飭治之必¶
　有甚不獲已者而於心終不安故必以惕厲處¶
　之事無輕舉舉之必當如此則可以終吉終不¶
　失其順也&KR0090;所謂意承考蓋前人之蠱自我而¶
　治不曰我之能而曰吾父之志欲爲而未遂者¶
　今特以我之意逆父之意而行之幹治非我功¶
　也是不特揜父之過又將&KR0045;父之名豈不俱有¶
　光榮哉元祐改新法斥姦臣皆推之　神考之¶
　志正得此意¶
<pb:KR4d0311_SBCK_027-16b>¶
九二幹母之蠱不可貞&KR0090;曰幹母之蠱得中道也¶
臣聞九二上應六五爲子事母母有不及不可¶
不正正救或過則易至於傷恩怡聲下氣柔行¶
巽入使之浸潤而冰釋則蠱爲可治或以貞行¶
之隂柔之性吝執不回情有所激未必不重其¶
蠱也貞者事之幹而幹母之蠱不可貞不貞乃¶
所以爲中蓋闈閫之内聽其自蠱爲不及急於¶
治蠱爲太過無過無不及則中道得二居巽體¶
之中猶以是爲子道戒事母難於事父也詩凱¶
風母氏聖善我無令人痛自尅責幾無以自容¶
於天地間卒能回母心而成其志可謂得此義¶
<pb:KR4d0311_SBCK_027-17a>¶
矣推之事君睽之遇主于巷未免委曲開陳隂¶
柔故也&KR0002;夫事剛明之主則王臣蹇蹇匪躬之¶
故惟恐其不克貞¶
九三幹父之蠱小有悔无大咎&KR0090;曰幹父之蠱終¶
无咎也¶
臣聞舜之齋慄曽子之養志莫非順乎親也子¶
以順感父以慈應家有蠱壞不治之事隨冝整¶
飭次第畢舉而閨門雍肅氣&KR0090;自如乃幹蠱之¶
善也九三處巽體而過於剛安得無悔然其才¶
足以克家與其嘻嘻失節置父於有過之地孰¶
&KR0002;三諌號泣納父於無過之域故所悔小而咎¶
<pb:KR4d0311_SBCK_027-17b>¶
不至於大&KR0090;以終无咎言之迹&KR0002;非順心未嘗¶
不順也彼排闥引&KR0322;折檻&KR3006;輪之臣雖一時&KR0002;¶
以忤上爲咎而其心欲使國家動無過舉實存¶
乎愛君忠顯而咎泯亦猶是也然則子以剛幹¶
父之蠱而无咎恃父之慈臣以剛幹君之蠱而¶
无咎恃君之明¶
六四&KR0073;父之蠱往見吝&KR0090;曰&KR0073;父之蠱往未得也¶
臣聞德可以勉而進才不可以強而能丗之賢¶
子以起家爲已任如善弈者以一着救一枰之¶
敗非有過人之材不能也六四以柔居艮體之¶
下寛夷静厚有餘而材不足方家事之蠱壊非¶
<pb:KR4d0311_SBCK_027-18a>¶
不思滌蕩振刷而一新之材不逮心詎容強揠¶
故其蠱僅止於&KR0073;&KR0073;者寛緩而不迫也事勢搶¶
攘弊端膠轕人情易於躁忿而能鎮動以静制¶
逆以順撫獷戾以柔逶迤容與不求快於一時¶
而磨以歳月終能使亂繩之自解而蠱亦徐飭¶
矣茍不量其材冒爲一决則往必見吝正以力¶
常奪於過髙變毎激於欲速不可以輕進也人¶
臣治君之蠱亦有隨材就功以爲&KR0073;者子産相¶
鄭修辭令以交於&KR0051;楚而外難紓主彊直以盟¶
於駟豐而内難解郷校議之而不怨輿人誦之¶
而不怒鄭頼以寧非&KR0073;於蠱者乎故孔子美其¶
<pb:KR4d0311_SBCK_027-18b>¶
有君子之道而不稱其材茍材過於子産而道¶
非君子則盆成括之死又孟子所深歎¶
六五幹父之蠱用譽&KR0090;曰幹父用譽承以德也¶
臣聞愛敬者孝之始顯揚者孝之終人君出而¶
當遺大投艱之責仆者興之紛者理之壊者修¶
之彌縫前人之闕使天下後丗不得以議其過¶
如昭帝繼武帝與民休息已爲難事而况揚父¶
令譽於無窮者乎六五柔中之君得九二剛中¶
之臣爲之輔蠱壊之見於前者一意幹治不遺¶
餘力已往之咎與時俱化方來之善隨日加新¶
而父之譽用是&KR0064;白於天下後丗此無他承之¶
<pb:KR4d0311_SBCK_027-19a>¶
以德故也承以材略則必求度外之功承以文¶
法則僅救目前之過惟承之以德則髙明光大¶
之懿緝熈於九重溥博淵泉之澤滲漉於四海¶
天下莫不以手加額賀吾君之有子後丗亦莫¶
不稱其爲天下得人之仁父之譽豈不充塞於¶
天地之間乎文王當商末蠱壞之丗志有未遂¶
武王以聖德繼之而文之聲益廣此爻應之¶
上九不事王侯髙尚其事&KR0090;曰不事王侯志可則¶
也¶
臣聞功名之士輕冨貴道義之士輕功名丗道¶
蠱壞少有抱&KR0018;者孰無趍事赴功之心而上九¶
<pb:KR4d0311_SBCK_027-19b>¶
　乃不屑事王侯豈其恝然忘天下不與丗同其¶
　憂哉費惠公曰吾於子思則師之矣吾於顔般¶
　則友之矣王順長息則事我者也繆公亟見於¶
　子思子思不恱以位則子君也我臣也何敢與¶
　君友也以德則子事我者也上九居無位之地¶
　而道足以爲王者師茍其時上無明天子下無¶
　賢諸侯詎肯屈道而事之潜心太極之先獨立¶
　萬物之表髙尚其所行事外物無一足以動其¶
　心志如此其逺也百丗聞風猶將興起豈不可¶
　爲丗則哉雖然隱居求志正所以爲行義逹道¶
　之本一瓢非所憂則可以繼四代而興禮樂萬¶
<pb:KR4d0311_SBCK_027-20a>¶
鐘非所慕則可以承三聖而正人心丗之興大¶
事建大業决非患得患失者之所能爲窮居不¶
損盛行不加則致君澤民恢乎有餘用矣伊尹¶
三聘而成格天之功孔明三顧而定興漢之計¶
道義重故也是知不以冨貴功名先入其心者¶
乃可與圗天下之事¶
平齋文集卷第二十七¶
<pb:KR4d0311_SBCK_027-20b>¶
