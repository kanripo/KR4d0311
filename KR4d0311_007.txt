# -*- mode: mandoku-view -*-
#+TITLE: 平齋集
#+DATE: 2015-09-23 10:24:31
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 7

<md:KR4d0311_SBCK_028-22b>¶
<md:KR4d0311_SBCK_029-1a>¶
<pb:KR4d0311_WYG_007-1a>
欽定四庫全書
　平齋集巻七　　　¶　　　宋　洪咨䕫　撰
　　故事¶
高宗皇帝建炎元年冬十月内侍自京賫内府珠¶玉二
囊來上上投之汴水翌日以諭輔臣黃潛善¶曰可惜有
之不必棄無之不必求上曰太古之世¶擿玉毁珠小盗
不起朕甚慕之庶幾求所以息盗¶耳¶
　臣聞人主一念之動左右承之百辟趨之天下¶嚮之
<pb:KR4d0311_WYG_007-1b>
　故好惡之念當謹其㣲蓋此心不能兩用¶有所重則
　有所輕愛易流之隂者視尺璧如瓦¶礫寶難得之賢
　者視逺物如糞壤徑寸之珠不<md:KR4d0311_SBCK_029-1b>¶易齊之四臣連城之
　璧不奪趙之一士審輕重¶之義也魯公伐衛齊人來
　歸衛寶而意不啻足¶齊伐北燕賂以瑤甕玉櫝遂不
　克而還此念一¶為外物所移志消氣沮矣我高宗皇
　帝紹開¶中興急欲信大義於天下以内侍所獻投之
　汴¶水使左右諸大夫國人皆知志不在小而在大¶與
<pb:KR4d0311_WYG_007-2a>
　光武手不執珠玉同意用能收拾人心於渙¶散之餘
　振起國勢於頺壞之後後聖所當法也¶廼者經畧山
　東九重之上初未嘗有嗜好見於¶外而當國惟寶玉
　是狥諸將旁搜巧索争投所¶好珍竒異玩坌集私第
　歸附者得以窺其無志<md:KR4d0311_SBCK_029-2a>¶於中原而動於惡臣願陛下
　一懲宿弊而反¶之凡以珠玉服玩來獻皆碎之通衢
　以示聖意¶之所嚮邊臣聞風亦將以功名自勵務為
　亷白¶以服豪傑盗賊之心事功可集矣至若中原銅
<pb:KR4d0311_WYG_007-2b>
　鏹亦不必以輦入内郡為功昔張林告淮閫有¶云土
　地歸本朝銅錢安徃識者謂為至論謀國¶者所當察
　也¶
晉謝安以荆江二州並缺桓石䖍有沔陽之功慮¶其驍
猛在形勝之地終或難制乃以桓石民為荆¶州桓伊為
中流石䖍為豫州既以三桓據三州彼¶此無怨各得所
任其經逺無競類皆如此<md:KR4d0311_SBCK_029-2b>¶　臣聞御得其道則天下狙詐咸作使御失其道¶則天
<pb:KR4d0311_WYG_007-3a>
　下狙詐咸作敵御之為言以馬喻也譎銜¶泛駕之馬
　跅&KR1375;而難制使王良造父御之則鳴¶和鸞逐水曲進
　退伸縮無不如意否則駻不受¶覊矣謝安之用三桓
　人徒知其經逺無競而不¶知駕馭之術黙寓乎其間
　蓋石䖍趫㨗絶倫既¶奪之上流而石民與伊非所患
　兼是時荆江豫¶三州軍事皆在安都督之下而兵權
　實操於内¶此首重則彼尾輕也茍朝廷無以操其權
　而制¶其命王彪之所謂兵權萃於一門非深根固蒂
<pb:KR4d0311_WYG_007-3b>
　之宜安烏得不為之深慮哉知此則知八柄馭<md:KR4d0311_SBCK_029-3a>¶臣雖
　王者有所不敢忽¶
高帝詔曰欲省賦甚今獻未有程吏或多賦以為¶獻而
諸侯王尤多民疾之令諸侯王通侯常以十¶月朝獻及
郡各以其口數率人嵗六十三錢以給¶獻費¶
武帝制初郡十七且以其故俗治毋賦税南陽漢¶中以
徃各以其地比給初郡而初郡時時殺吏漢¶發南方吏
卒徃誅之費皆仰給大農以均輸調鹽¶鐵助賦役故能
<pb:KR4d0311_WYG_007-4a>
贍之然兵所過縣為以貲給毋乏而¶已不敢言擅賦法
矣¶
　臣聞人君有愛民之實意而後有及民之實惠<md:KR4d0311_SBCK_029-3b>¶漢世
　詔書出於人主之筆精神心術之㣲悉於¶詔見之觀
　高帝欲省賦甚之語簡嚴明白繼之¶文帝振貸减租
　之詔勤勤懇懇其愛民實意皆¶可以對越天地安有
　不被其澤者漢賦有三口¶賦以食天子算賦以治庫
　兵車馬更賦以給戍¶邊此詔所欲省當是斯時又有
<pb:KR4d0311_WYG_007-4b>
　獻賦郡國假獻¶為名重賦以為民害故亟欲省之方
　楚漢之争¶未决則初為算賦及天下既定則欲省獻
　賦以¶此見傷財害民無如兵費之重兵費百出而欲¶
　行愛民之政蓋難然愛民之意不可以兵而間¶斷也
　武帝元狩之詔謂君者心也民猶支體支<md:KR4d0311_SBCK_029-4a>¶體傷則心
　&KR0579;怛非無愛民之意而好大喜功移¶之臣嘗考司馬
　遷平凖書其論帝取財贍兵本¶末凡十餘節一節害
　深於一節曰江淮之間蕭¶然矣曰廢沮誹窮治之獄
<pb:KR4d0311_WYG_007-5a>
　用矣曰三人言利¶析秋毫矣曰吏道益雜而多賈人
　矣曰稍稍置¶均輸通貨物矣曰無慮皆鑄金錢矣曰
　公卿大¶夫多諂諛取容矣曰楊可告緡令縱矣曰縣
　官¶有鹽鐵緡錢之故用益饒矣曰株送徒入財得¶補
　郎即選衰矣而終至於曰不敢言擅賦法矣¶而極高
　帝欲為民省賦帝乃聽吏擅取非經常¶之賦夫豈不
　知有民哉置郡方新顒顒待哺恐<md:KR4d0311_SBCK_029-4b>¶廢前功惟求趨辦
　雖欲禁吏之不擅賦不可得¶也益口賦三十輪臺悔
<pb:KR4d0311_WYG_007-5b>
　之猶幸此意不絶如綫¶而仁義之澤未至於遽斬此
　所以壽四百年之¶脉與¶
紹興元年六月辛已上虞縣丞婁寅亮上書言宗¶社大
計欲望於伯字行下遴選太祖諸孫有賢¶德者視秩親
王使牧九州以待皇嗣之生退處藩¶服上大嘆寤戊子
上諭大臣曰昨令廣選藝祖¶之後宗子二三歲者得四
五人資相皆非岐嶷且¶令歸家俟其至泉南選之¶
　臣恭考高宗皇帝誕聖於大觀丁亥即位於<md:KR4d0311_SBCK_029-5a>¶建炎丁
<pb:KR4d0311_WYG_007-6a>
　未至婁寅亮上書之歲聖壽方二十有¶五萬世無疆
　之計大矣哉¶
蜀先主將東征孫權羣臣多諫不從大軍敗績諸¶葛亮
嘆曰法孝直若在則能制主上東行就欲東¶行必不傾
危矣¶
唐太宗欲自征高麗羣臣多諫不聽凡㧞十城上¶以不
能成功深悔之嘆曰魏徴若在不使我有是¶行也¶
　臣聞孟子曰入則無法家拂士出則無敵國外¶患者
<pb:KR4d0311_WYG_007-6b>
　國恒亡蓋自堯舜不作人主孰能無舉動¶之過所賴
　以拂正其非而反諸是惟左右前後<md:KR4d0311_SBCK_029-5b>¶之臣耳而便佞
　者逄之輕黠者長之具位者拱¶視而不暇問畏事者
　竊欲而不敢言幸而敢言¶亦惟一言以塞責而終歸
　於首䑕人主過舉於¶是莫之能救使當舉動少差之
　初力盡面折廷¶諍之誼引裾不從繼以折檻自非諱
　過愎諫之¶主安能不瞿然悟幡然改惟其若宫之竒
　懦而¶不能强諫故雖諫無益也先主復關羽之恥而
<pb:KR4d0311_WYG_007-7a>
　興忿兵太宗討高麗之罪而興貪兵非無黃權¶褚遂
　良等之諫而所諫不力無救於行法魏二¶臣猶在必
　將激烈懇到極其骨鯁不從不止也¶夷陵鴨緑之悔
　當時諸臣安得辭其責哉雖然<md:KR4d0311_SBCK_029-6a>¶亮知惜孝直而考其
　推擇之素特蔣琬費褘之¶純良向寵之淑均何望其
　復有孝直之方勁太¶宗知惜魏徴而田舍翁之怒見
　於生前仆碑停¶昏之恨形於身後敢言之氣沮喪殆
　盡末節欲¶望廷臣如徴之剴切難矣是則人君平時
<pb:KR4d0311_WYG_007-7b>
　能養¶法家拂士之氣臨事乃獲法家拂士之力¶
上方欲用文武求之如弗及始以蒲輪迎枚生見¶主父
偃而嘆息羣士慕嚮異人並出卜式㧞於芻¶牧𢎞羊擢
於賈䜿衛青奮於奴僕日磾出於降虜¶斯亦曩時版築
飯牛之朋矣漢之得人於兹為盛¶儒雅則公孫𢎞董仲
舒兒寛篤行則石建石慶質<md:KR4d0311_SBCK_029-6b>¶直則汲黯卜式推賢則韓
安國鄭當時定令則趙¶禹張湯文章則司馬遷相如滑
稽則東方朔枚臯¶應對則嚴助朱買臣厯數則唐都洛
<pb:KR4d0311_WYG_007-8a>
下閎協律則¶李延年運籌則桑𢎞羊奉使則張騫蘇武
將率則¶衛青霍去病受遺則霍光金日磾其餘不可勝
紀¶是以興造功業制度遺文後世莫及¶
順帝知能任使故士得用情天下喁喁仰其風采¶遂乃
備元纁玉帛以聘南陽樊英天子降寢殿設¶壇席尚書
奉引延問失得急登賢之舉虚降已之¶禮於是處士鄙
生忘其拘儒拂巾祍褐以企旌車¶之招矣至廼英能承
風俊又咸事若李固周舉之<md:KR4d0311_SBCK_029-7a>¶淵謨𢎞深左雄黃瓊之政
<pb:KR4d0311_WYG_007-8b>
事正固桓焉楊厚以儒¶學進崔爰馬融以文章顯吳祐
蘇章种暠欒巴牧¶民之良幹龎参虞詡將帥之宏規王
龔張皓虛心¶以推士張綱杜喬直道以紏違郎顗隂陽
詳宻張¶衡機術特妙東京之士於兹盛焉向使廟堂納
其¶高謀疆塲宣其智力帷幄容其謇辭舉措禀其程¶式
則武宣之軌豈其逺而¶
　臣聞求賢而不用吉士與不求同知人而不善¶任使
　與不知同人主有志於治孰不知非賢罔¶又而急於
<pb:KR4d0311_WYG_007-9a>
　求賢者有行可際可公養之仕亦莫¶不起而應其求
　海濵之大老至洛陽之年少至<md:KR4d0311_SBCK_029-7b>¶東山之高卧者至周
　南之滯留者至明廷立鵠¶華階振鷺非不極一時之
　盛而知不盡所抱用¶不盡所知如醫者聚参苓术桂
　玉札丹砂於一¶槖品雖至珍用與病違雖聚無益也
　武帝蒲輪¶之徴一下而異人並出順帝元纁之聘一
　馳而¶俊又咸事好賢急士之意前後無間然武帝有¶
　儒雅篤行質直推賢定令文章滑稽應對厯數¶協律
<pb:KR4d0311_WYG_007-9b>
　運籌奉使將帥受遺所聚凡二十七人而¶漢以之盛
　順帝有淵謨政事儒學文章牧民將¶帥推士紏違隂
　陽機術所聚方二十人而漢以¶之衰蓋武帝於人才
　之長短小大洞察底藴隨<md:KR4d0311_SBCK_029-8a>¶所用而當順帝第知來之
　而高謀不見納謇¶辭不見容智力不得宣賢才滿朝
　廷足以美觀¶聽而已諸葛亮嘗言親賢人逺小人先
　漢所以¶興隆親小人逺賢士後漢所以傾頽一親一
　逺¶之間盛衰判矣易之損益皆以十朋之龜弗克¶違
<pb:KR4d0311_WYG_007-10a>
　明衆賢之助在損之六五虛中自損以從在¶下之賢
　則為元吉在益之六二賢者欲致益於¶上而君之樂
　受其益未可必也則惟常守正¶固以待之至王用之
　以享於帝然後吉有志於¶治者其可以徒聚天下之
　賢哉賢者之聚亦豈¶可徒樂盍簪之盛而不思相與
　共慰天下之望<md:KR4d0311_SBCK_029-8b>¶哉¶
晉元帝建武元年置史官立太學太興元年帝親¶雩初
置諫鼓謗木新作聽訟觀二年置博士員四¶年置周易
<pb:KR4d0311_WYG_007-10b>
儀禮公羊博士帝親覧庶獄¶
　臣聞物有本末事有終始知所先後則近道矣¶先者
　事之所當急後者事之所當緩緩急先後¶不舛其序
　治道何患於不舉元帝承皇綱觧紐¶之餘宜思興起
　國勢如拯溺救焚之急顧乃以¶安平之太體治危亡
　之壞證以守文之常度制¶應變之危機故近世論者
　謂此何等時而舉不¶急之務訟觀作矣胡不築將壇
　以拜淮隂太學<md:KR4d0311_SBCK_029-9a>¶興矣胡不立武舉以招汾陽親雩之
<pb:KR4d0311_WYG_007-11a>
　禮行矣胡¶不屈帝尊而勞細栁博士之員置矣胡不
　造樓¶船而命將軍諫鼓謗木設矣胡不修車馬備器¶
　械以圖修攘之治是非數端為可畧也典午綴¶斿胡
　羯扛鼎中原豪傑競起而逐鹿時之所急¶不在是也
　使當時内以經制國用為實政而不¶以練衣為僅足
　之規外以嚴飭兵備為實功而¶不以玉册為茍安之
　地晉其興乎厥今金甌雖¶無玷缺之虞玉關未有閉
　拒之䇿戰難於必勝¶守難於必固和難於必信而民
<pb:KR4d0311_WYG_007-11b>
　力國計已俱至¶於窮不汲汲於豐財强兵先其所當
　急而論義<md:KR4d0311_SBCK_029-9b>¶理者多清談言政事者多細務拆裳補帶
　以¶為巧折栁樊圃以為固厝火積薪以為安脱有意¶
　外之警臣恐非雍容拱揖之所能辦也¶
席前左端之銘曰安樂必敬前右端之銘曰無行¶可悔
後左端之銘曰一反一側亦不可以忘後¶右端之銘曰
所監不逺視爾所代¶
机之銘曰皇皇惟敬口生垢口戕口
<pb:KR4d0311_WYG_007-12a>
鑑之銘曰見爾前慮爾後¶
盥盤之銘曰與其溺於人也寧溺於淵溺於淵猶¶可遊
也溺於人不可救也¶
楹之銘曰毋曰胡殘其禍将然毋曰胡害其禍将<md:KR4d0311_SBCK_029-10a>¶大毋
曰胡傷其禍将長¶
杖之銘曰惡乎危於忿&KR1264;惡乎失道於嗜慾惡乎¶相忘
於富貴¶
帶之銘曰火滅修容謹戒必恭恭則夀
<pb:KR4d0311_WYG_007-12b>
屨履之銘曰謹之勞勞則富¶
觴豆之銘曰食自杖食自杖戒之憍憍則逃¶
户之銘曰夫名難得而易失無懃弗志而曰我知¶之無
懃弗及而曰我杖之乎擾阻以泥之若¶風将至必先摇
摇雖有聖人不能為謀也¶
牖之銘曰隨天時地之財敬祀皇天敬以先時¶
劍之銘曰帶之以為服動必行徳行徳則興背徳<md:KR4d0311_SBCK_029-10b>¶則壊¶
弓之銘曰屈伸之義廢興之行無忘自過
<pb:KR4d0311_WYG_007-13a>
矛之銘曰造矛造矛少間弗忍終身之羞予一人¶所聞
以戒後世子孫¶
衣之銘曰桑蠶苦女工難得新捐故後必寒¶
鏡之銘曰以鏡自照見形容以人自照者見吉凶¶
觴之銘曰樂極則悲沉湎致非社稷為危¶
机之銘曰安無忘危存無忘亡孰惟二者必後無¶凶¶
杖之銘曰輔人無茍扶人無容¶
　此武王聞丹書於師尚父為銘以自警也維昔<md:KR4d0311_SBCK_029-11a>¶帝王
<pb:KR4d0311_WYG_007-13b>
　之治天下莫不以敬為主敬則百慮澄不¶敬則百慮
　擾敬則萬善集不敬則萬善隳是敬¶非自外而入也
　上帝臨女無貳爾心知所畏然¶後知所敬也人主身
　都綦貴心受衆攻非隨物¶致戒以警動之則畏心忘
　而敬心冺天理之存¶者幾何武王惕懼而銘諸物不
　曰視爾所代則¶曰溺不可救不曰其禍將大則曰社
　稷為危何¶其辭之嚴也天真難保人欲易流出入起
　居之¶際龜鍳在目庶幾常若危亡禍亂之壓其前而
<pb:KR4d0311_WYG_007-14a>
　起臨深履薄之懼無一念之非敬也然以武王¶之聖
　豈待覩銘而知懼哉堯舜性之也湯武身<md:KR4d0311_SBCK_029-11b>¶之也身之
　則寜過於檢防求進乎性之之域也¶其或收歛於十
　手十目之地而縱肆於暗室屋¶漏之中修飾於親儒
　生學士之時而玩狎於對¶宦官女子之頃雖有此銘
　如無此銘矣故中庸¶大學皆貴乎君子謹其獨¶
宣公十有五年秋初税畝者何始也税畝者何¶履畝而
税也初税畝何以書譏何譏爾譏始履畝¶而税也
<pb:KR4d0311_WYG_007-14b>
　臣謂立法以取民莫患乎其作俑也夫君與民¶本一
　家國用之而取諸民民出其所有以供乎¶上猶子奉
　父孰不敬應然自昔什一之法公田<md:KR4d0311_SBCK_029-12a>¶藉民力而耕收
　其嵗入民田之私則未嘗有税¶魯創法履畝以税之
　國用不足蓋有甚不獲已¶者乃聖人於此書初以示
　譏豈非初之所創疑¶若特一時之暫而後之沿襲必
　假是以行其無¶藝之歛如螽之生喙其害未有底止
　二吾不足¶而用田賦此其俑也武帝紀書初算車商
<pb:KR4d0311_WYG_007-15a>
　初算¶緡錢初𣙜酒酤頗識此意¶
　
　
　
　
　
　
　
<pb:KR4d0311_WYG_007-15b>
　
　
　
　
　
　
　
　平齋集巻七
