# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:38.583307
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB08n0649-007平齋文集-卷七.
<pb:KR4d0311_SBCK_007-1a>¶
平齋文集卷第七¶
　　詩六¶
　　　　庚寅元日甲子晴¶
聖君元命是元正三素雲開甲子晴不識姓名農¶
圃老相逢便與賀升平¶
　　　　元夕¶
輕隂不隔團團月遺俗猶傳緩緩歌踏雪看燈知¶
不惡冝春釀酒恨無多¶
　　　　水仙蘭¶
水仙瀟洒伴梅寒鴻鴈行中合數蘭七里香花陪¶
隸耳涪翁醉眼被麄瞞¶
<pb:KR4d0311_SBCK_007-1b>¶
　　　　燈歎¶
坐乆燈欲乾倒檠丐餘&KR0267;&KR0039;滴能幾多燼滅在漏¶
刻可以觀養生精涸神氣蝕豈伊半圭茸能續踵¶
後息可以觀爲政歛苦生理迫豈伊數匙糜能起¶
溝中瘠嗟哉秋晨禾葉葉含露液母使暵就槁而¶
望一漑益¶
　　　　對門(兩絶)¶
對門三日罷晨炊無處傭身老&KR0030;師安得化山爲¶
飯顆大家皷腹太平時¶
一簾霏&KR0040;暗花朝焙藥爐邊擁破貂深坐不知畦¶
麥信喜看黄液上瓶焦¶
<pb:KR4d0311_SBCK_007-2a>¶
　　　　禽語¶
脫却布袴博米歸崗&KR0378;滑滑行苦遲打麥作飯知¶
何時阿婆餅焦涎滿頥更願春&KR0094;一百箔賣新得¶
價&KR0093;貴樂葫蘆沽酒和家酌免教竈婦嘲姑惡¶
　　　　讀元公輔傳有感¶
公輔溪壑慾胡椒八百斛&KR0002;比梁兾大是廉幾舡¶
珠璣幾車玉三十萬萬無厭足我　宋從來相用¶
儒國肥民飽却家臞田園圗史論貧冨鼎鼐樓臺¶
辨有無嗚呼哉鄙夫嗚呼哉貪夫¶
　　　　示諸兒¶
　　　　　老人四十年前示兒長詩豫章實佳¶
<pb:KR4d0311_SBCK_007-2b>¶
　　　　　木㝷丈早異衆匠石雖未顧終解作¶
　　　　　梁棟社櫟大蔽牛不資丗所用棄置¶
　　　　　成散材歳乆即空洞誠由天所産亦¶
　　　　　在德者種吾兒豫章流丱角不好弄¶
　　　　　經訓雖未通數過輙成誦只今十五¶
　　　　　六舉止頗持重仰頼師友功綴緝成¶
　　　　　賦頌積&KR0093;未盈尺粗喜入機綜胡爲¶
　　　　　不自量將使應郷貢文&KR0163;倍千數作¶
　　　　　者豈倖中而子於其間燕雀&KR0258;鸞鳯¶
　　　　　鈆刀未易割庶可供一閧造物果何¶
　　　　　如往往形吉夢天其助我心勿使汝¶
<pb:KR4d0311_SBCK_007-3a>¶
　　　　　放縱業貴精于勤耐取曉䆫凍文章¶
　　　　　實公器妙語丗人共歳朝哦此詩洗¶
　　　　　醆掲春甕吾家有隂德行矣光炎宋¶
　　　　　某今五十五矣敬用　尊韻示諸兒¶
道大兩儀小身寡萬物衆此心能砥柱斯文即隆¶
棟書從羲孔來字字濟丗用愈窮理愈邃如探無¶
厎洞有書不勤讀惰農失春種如何望秋成箕杵¶
日簸弄一經勝籯金萬帙供洛誦所願噐業進増¶
益門户重兒童悟易&KR0007;奴婢曉詩頌而况以士名¶
經史&KR0180;條綜古來天目下誰識三歳貢吾翁破天¶
荒教子期命中顧我肋巳雞望汝毛猶鳯詩書氣¶
<pb:KR4d0311_SBCK_007-3b>¶
脉續聲價天壤閧毋學韓家符燈火照睡夢毋學¶
陶家雍文術付遊縱光明發勤苦竒雋出餓凍四¶
壁瓢腹空一檠鐺脚共人情易喘筒丗事難筭甕¶
努力湏青春三陳與二宋¶
　　　　春行¶
花信&KR0040;擔閣睡魔茶破除朗吟揺矮屋徐歩逸輕¶
車鳥語向人宻交情隨事踈紛紛何足問天地一¶
蘧廬¶
　　　　次趙保之清明即事(五絶)¶
餅喫紅綾空復憶錢分白打厎曽知推排風雨清¶
明過只有梨花三兩枝¶
<pb:KR4d0311_SBCK_007-4a>¶
草草携家去踏青舊阡新冡&KR0083;錢輕觸懷易作中¶
年惡羡殺兒童&KR0015;語聲¶
花信東風第幾回蕭條門巷老蒼苔漢宫儘有新¶
鑚火無分傳將一&KR0039;來¶
看花何必只長安到處韶華緫一般可是家貧風¶
物晚郎當萵筍&KR0720;春盤¶
擅春正是海棠時賸爲新晴凖備詩潑火雨來還¶
有信崗南崗北竹雞啼¶
　　　　九華葉子眞賦汴呉兩都極陳治亂之¶
　　　　原仍有詩用杜遣懷韻見&KR0009;因和酬之¶
於皇　永昌陵食&KR0027;大梁都坐控天下樞卜丗周¶
<pb:KR4d0311_SBCK_007-4b>¶
鼎俱聖賢六七作夷夏同康衢懷鴆玩積安厝火¶
忘細娯黼京相與樂興亡視如無元氣付一錮膏¶
血供百湏但知豢冨貴金珠潤黄壚豈料醉夢中¶
蠱瘵生華&KR0254;凄風暗離&KR0112;斜陽渺煙蕪空令老忠¶
簡渡河死猶呼南來呉㑹雄北望汴水枯迓續赤¶
帝脉覊縻黄頭胡楚蜀壯&KR0109;帶江淮豐灌輸以此¶
圗中原所嗟欠謀夫平園舊賔客清燈耿寒爐搔¶
首&KR0043;感集拊髀流光徂理亂有成鑒天髙不容呼¶
擬古賦二京舉一通三隅謂墮狗監舌寜老&KR0050;芋¶
區誰能齒臯朔俳優&KR0258;星巫芙蓉歸去來月落長¶
庚&KR0012;¶
<pb:KR4d0311_SBCK_007-5a>¶
　　　　暮春即事¶
温明好天氣猛憶湖山遨平堤到處柳流水誰家¶
桃樽斚選勝檻笙歌喚輕舠百需不移具一醉何¶
庸逃膜皷着日緊&KR0083;鳶得風髙買歸不論價矜詡¶
相爲豪迅晷畧兩眼柔颸揺三毛閙裏夢巳破閑¶
邊趣方牢摘桑暮西崦浸榖朝東臯病來飯即藥¶
客至茶當醪雲煙面目稔筍蕨氣勢鏖腰頑渠稱¶
鶴脚硬難爲鰲吾非東山謝亦非華陽陶泊乎潜¶
溪潜萬事隨所遭¶
　　　　次韻閔飢(兩絶)¶
貴人生長不知田&KR0093;竹聲中醉飽眠渠信春山青¶
<pb:KR4d0311_SBCK_007-5b>¶
草盡排門三日未炊煙¶
巷頭巷尾幾夷齊日爲飢腸不肯西只願天公多¶
雨粟便教米價賤如泥¶
　　　　茶笋病¶
蕾金&KR0004;出焙板玉又登厨爲愛頰車雋做成風骨¶
臞黄婆幾倒盡姹女得安無快意冝知悔清標不¶
忍&KR0012;五兵生厚味寜作病浮屠¶
　　　　口占酬俞端叔牡丹¶
沉香亭北夢魂賖驚見祥雲七寳車窮孟嘗君空¶
好客病維摩老不禁花¶
　　　　次韻何伯温(三首)¶
<pb:KR4d0311_SBCK_007-6a>¶
庭前木蘭花皦皦扶春陽鶴鳴夜漏午歩花獨歌¶
商低迷露濕衣浩蕩月滿梁深省渺誰語中心空¶
自藏¶
出門夾徑松春盡花滿林毿毿麈尾黄梟梟雲氣¶
深仙人左元放&KR0016;龍夜相㝷飯我花杪露實腹虚¶
其心¶
銅瓶一穟蕙芳㓗以自旌相看色轉睟未言意先¶
傾翛如鄭子眞聲名豈其卿明䆫細披挹心空氣¶
和平¶
　　　　山郷¶
石田磽确萬山隈逢着荒年更可哀盡日幾人擔¶
<pb:KR4d0311_SBCK_007-6b>¶
米上長年何處得錢來扣門強貸刑難逭閉户清¶
飢死又催不是乾坤芻狗汝要令箇箇學顔回¶
　　　　錢德成山水窟¶
亦有黄金埓非無瑞錦窠養&KR0041;知趣早觀復用功¶
多嘉客賁&KR0163;谷碩人槃澗阿時平風日好花竹幾¶
行窩¶
　　　　壽程宰(三首)¶
作縣如弄潮莫吸半呷水紅旗上岸來喝采沙河¶
市拈取第一籌細柳天風裏¶
愛民如縁竿百尺頭進歩未到百尺頭努力莫回¶
顧當&KR0163;萬人看亭亭碧霄住¶
<pb:KR4d0311_SBCK_007-7a>¶
回翁十日前先脫老鶴胎拍手浮玉頂君&KR0016;鳯凰¶
來相逢&KR0003;長生一&KR0015;榴花開¶
　　　　曉出¶
一&KR0031;杜宇青天月兩&KR0039;烏犍白水陂不爲好山勾¶
引出那知巳是揷秧時¶
　　　　行臨安縣圃¶
縣勢坡陀樹老蒼山光明潤客荒唐木蘭多露不¶
能濕薝蔔匪風還自香萬事婦姑鳴好醜百年翁¶
仲領興亡九龍堂裏隨冝酒盧橘來禽日正長¶
　　　　&KR0009;題永嘉林氏眞意堂¶
萱草逕庭寂橘花䆫户明我惟天地性物自古今¶
<pb:KR4d0311_SBCK_007-7b>¶
情元酒無窮味朱弦不盡聲道從涵泳得寛作讀¶
書程¶
　　　　荅隆慶李守(楀)¶
萬里一天碧百懷&KR0031;&KR0066;秋凄其占後㑹展也企前¶
脩風露昻藏鶴煙波浩蕩鷗書來如覿面香滿藕¶
花洲¶
　　　　東山次俞紫微止止堂韻¶
佛法元無法人謀盡過謀&KR0003;空猶是着領妙更何¶
求徑滑松杉古䆫虚水石幽琤琤鳴鐵裏安處一¶
時休¶
　　　　繡觀音酬郢州王知録丹青美人之贈¶
<pb:KR4d0311_SBCK_007-8a>¶
　　　　兩絶¶
楚人不識女湏面只&KR0030;昭君并莫愁&KR1151;得江南窮¶
相眼自嗟空白一生頭¶
十相端嚴具足身一團楊柳浄瓶春石城莫與蛾¶
眉看羞不如人却妬人¶
　　　　乍凉¶
一雨添一凉秋近暑巳逺菰荷響騷颯忽其歳年¶
晚悁悁我所思室而偏其反燕乳巢未空蛩吟枕¶
先滿渉非忘淺深飲自知冷暖黄姑與織女隔河¶
送悽惋南金英瓊瑶不換霜&KR0066;短¶
　　　　七夕¶
<pb:KR4d0311_SBCK_007-8b>¶
好箇牽牛織女天凄其獨夜不成眠柳家細婢何¶
能問太尉麄人祗自憐比翼難磨終古恨嫵眉未¶
了&KR0043;生縁新凉如水誰消得平等天公也解偏¶
　　　　秋思¶
一曲玉連&KR0200;十分金屈巵故新相代謝厎用爲秋¶
悲¶
　　　　寓興¶
巨口松江鱸縮頸槎頭鯿一釂聊復爾百懷故依¶
然林静横沆瀣庭空澹嬋姢鳴螿識人意切切悲¶
流年最憐重開桂抱寒爲人妍¶
　　　　阮亨甫壽樂堂澹庵各一首¶
<pb:KR4d0311_SBCK_007-9a>¶
&KR0012;塔明横巘短橋華枉渚結堂水石邃奉此清節¶
母菊能駐頽景松下蔚可數萱能忘百憂竹間粲¶
欲語日淡迎春風雲薄謝秋暑板輿穿䕃來綵&KR0209;¶
踏花舞&KR0039;頭毎一&KR0015;彈指忽千古盡將栢舟淚灑¶
作蓼莪&KR0040;僾然其&KR0002;存青山照庭户¶
　　　　　右壽樂¶
江西老澹庵髙節湛秋水君庵亦澹名聞其風興¶
起一徑窈栢竹八䆫秀荃芷意行襲幽芳燕坐鑑¶
碧泚銅爐古鍾磬瓦研素屏几&KR0007;根息芸芸㤗宇¶
安止止大羮及元酒不入丗人齒床頭周易在更¶
與參妙理¶
<pb:KR4d0311_SBCK_007-9b>¶
　　　　　右澹庵¶
　　　　秋懷(二首)¶
素節垂垂杪衰懷拍拍叢風乾梧葉白霜老菊花¶
紅理曲多添瘦停詩不减窮出㝷空闊處揩眼送¶
飛鴻¶
鸚鵡琵琶恨融歸十四弦撥寒紅玉笋拍暖繡金¶
蓮梅影春風裏茶聲雪水邊自憐還自&KR0015;星髮照¶
嬋姢¶
　　　　記夢¶
青天一朶雲起東斗黒怒&KR0040;驤玉龍江頭女子十¶
七八喚出八十老龍翁龍翁擲珠引龍舞女子&KR0015;¶
<pb:KR4d0311_SBCK_007-10a>¶
滿&KR0031;頰紅天風吹動翡翠佩&KR0016;龍直入蓬萊宫¶
　　　　山行紀事¶
　　　　　至節後兩日侍　老人訪岳林精舎¶
　　　　　晩過眞君觀小飲還宿澄維那房厥¶
　　　　　明登九僊山晚取道陌上花里而歸¶
　　　　　徐雲叟鍾冠之崇之偕行男延勲侍¶
扉開日華早路轉霜花鮮遊鴻得嘉客健鶴隨老¶
僊舴艋野渡淺畧彴&KR0012;村連紆餘盤龍外杳靄烏¶
猿邊麥畦破凍剗稻架烘晴懸萬鴉暗鴻洞&KR0215;鷺¶
明㛹姢寺古繚虚嶂房深貯澄漣珍鱗紫金睟秀¶
石蒼玉攣住僧自縳律愛客能逃禪老帖不容塌¶
<pb:KR4d0311_SBCK_007-10b>¶
枯琴尚堪弦出訪文舉碣還息維摩氊䆫暉梅枝¶
月帳鬰栢子煙吸清飽蟬腹擁薄攅&KR0027;肩忍寒如¶
忍艾望曉猶望年報明翠鯨壯送暖紅麟妍讀易¶
坐方穩搜詩去俄翩行行晉縣壘歴歴呉墓田森¶
峭徑絶壁嵌空&KR0128;危泉飛墮雪珂境撼動冰輪(閣/名)¶
天憇寂小養雋挾酣急凌巔閣摧失傑詠巖在餘¶
竒鐫夕氣生逺嶼勌懷&KR0009;平川路旁柳如此陌上¶
花依然數年束強項一日舒聮拳大千自鵬鷃方¶
寸皆魚鳶東風染芳碧更着㝷春鞭¶
　　　　和何伯温見&KR0009;(二首)¶
問字無人過草堂昨非今是兩俱忘鶴何骯髒寒¶
<pb:KR4d0311_SBCK_007-11a>¶
方警梅許凄凉静更香萬古江山窮太白一簾風¶
月老張蒼多君不作炎凉語識我平生鐵石腸¶
青山流水曉葱朧讀遍黄庭萬境空羔甕無縁澆¶
舌本貘屏有分護頭風人謀歴歴旣未濟民力班¶
班大小東陶冩此懷湏好句殷勤時與&KR0009;來鴻¶
　　　　和子有感時¶
八州都督新推轂兩紀中書舊覆甌郿塢然齊如¶
有䇿聊城飛笴便無憂(時逆全/作過)¶
　　　　歳杪用韻(二首)¶
日月磨心緒風霜染&KR0066;華暦看新歳草梅憶舊年¶
花濁酒供僛舞清歌應摻撾阿咸多事在猶問老¶
<pb:KR4d0311_SBCK_007-11b>¶
生涯¶
黄麾春簇仗夢不到東華瓦研磨冰葉塼爐煮雪¶
花窮甘猿帳卧老勌犢轅撾凍解光風轉晴波拍¶
兩涯¶
　　　　元宵前三日侍　老人遊&KR0031;林¶
大徑山髙寺山巔小徑山深寺山趾辛夷花開數¶
&KR0039;&KR0040;艾納香空半泓水新新故故自樓閣下下髙¶
髙各䆫几二三名公詩一束八十老衲&KR0030;幾&KR0083;雲¶
岑滅没野屋浮草樹離列渡舟檥露横斷浦月巳¶
髙日落平沙風欲起直疑着我江湖間安得伴君¶
巖壑裏魚肥尚恨&KR0093;蓴晚酒酣苦愛&KR0577;筍美參寥¶
<pb:KR4d0311_SBCK_007-12a>¶
有句墮杳靄更上迎暉亭徙&KR0029;¶
　　　　謹和　老人明朝中春(二首)¶
田夫野老布長衫郊外相逢與共譚一把年華將¶
望六九分春色又過三竹雞絶呌茶生笋梅子微¶
酸酒熟藍流轉風光無間斷此身元與化功參¶
淡黄深碧上春衫無限春懷豈易譚隨手去來拈¶
放一到頭得失暮朝三日烘花氣通&KR0007;牝&KR0040;洗山¶
光漲蔚藍熟聽五更晴哢好不湏多恨罷朝參¶
　　　　春行次韻¶
拂開芳草碧坐斷落花紅丗味觥籌外年華帶眼¶
中六州空鑄鐵萬物任爲銅有鷕桑疇雉逢時㑹¶
<pb:KR4d0311_SBCK_007-12b>¶
長雄¶
　　　　病齒¶
吾母苦蚤衰髮霜齒存幾小兒得其髮大兒得其¶
齒予方四十時上齶右車毀從兹白石源歳歳費¶
經理軟疑梅着酸踈&KR0011;榴㙤子根浮觸易兀力弱¶
遇輙靡懷核忌堅栗設胔便脆美爛炰故自佳急¶
嚥聊復爾刺肥劇鉏姦剔纎難拔壘屢搜風屢入¶
一快勢一圯撼揺腫貫顴焦蠧痛徹髓外雖編貝¶
然中實空齦似赤龍攪沆&KR1197;玉池漲清泚天皷弗¶
能扣金鼎亦徒䑛乳媪老不羞機女少自喜風流¶
乆已絶血氣安足恃磨治朝辛鹽漱漑夕莎芷庶¶
<pb:KR4d0311_SBCK_007-13a>¶
幾尚扶危不至遽乏使太官羊何&KR0254;五侯鯖更旨¶
雖無轑釡嗔未免媚竈耻菽腐柔趂梜粟糜滑流¶
七不愁餒在中却&KR0015;飽欲死舌以柔故存此語未¶
敢唯¶
　　　　春思(三絶)¶
柳汁何能染&KR0066;根柳&KR0093;只解絆愁魂年光有厎催¶
人急水牡丹花又上盆¶
細草荒煙古墓田知經寒食幾年天雪條花下翩¶
翩&KR0083;疑是曽分白打錢¶
蝴蝶深深淺淺黄被春惱得一般狂打團飛入菜¶
花去自信丗間無别香¶
<pb:KR4d0311_SBCK_007-13b>¶
　　　　偶成¶
沂水春風弄夕暉舞雩意得詠而歸爲何與&KR0039;狂¶
曽晢箇裏湏參最上機¶
　　　　三月晦東山¶
太皥明朝禪祝融杖藜能送幾東風兩崖蘿蔓因¶
依緑一樹桐華自在紅聒聒竊脂農即事喈喈摶¶
&KR0112;女趍功細思舉丗誰閑得一&KR0015;浮圗倒景中¶
　　　　續夢¶
琉璃庭釦水晶欄寶樹婆娑玉斧閑只恐姮娥嫌¶
冷落却隨飛月下人間¶
　　　　作茶行¶
<pb:KR4d0311_SBCK_007-14a>¶
磨斵女媧&KR0024;天不盡石磅礴輪囷凝紺碧臼刳扶¶
桑掛日最上枝媻&KR1552;勃&KR0805;生紋漪呉罡小君贈我¶
杵阿香藁砧授我斧斧開蒼璧粲磊磊杵碎玄璣¶
紛楚楚出臼入磨光吐吞危坐&KR0215;手旋乾坤碧瑶¶
宫殿几塵墮蕊珠樓閣粧鈆飜慢流乳泉活火鼎¶
淅瑟微波開溟涬花風迸入毛骨香雪月浸澈湏¶
眉影太一眞人走上蓮花航維摩居士驚起獅子¶
床不交半談共細啜山河日月俱清凉桑苧翁玉¶
川子欵門未暇相倒屣予方抱易坐虚明參到洗¶
心&KR0007;妙旨¶
　　　　送程於潜(兩首)¶
<pb:KR4d0311_SBCK_007-14b>¶
溪山民物古政理噐能寛平易見眉睫明清生肺¶
肝春風簾影暖霜月研聲寒野老自相語元豐崔¶
長官¶
遡紫催飛舄攅紅簇去鞍吾&KR0022;傾市送旁邑塞塗¶
看清廟登犧象明庭峙孔鸞野翁麋鹿友時與訊¶
平安¶
　　　　新月¶
天面如人面昏昏鎮是愁晚來雲色解新月放眉¶
頭¶
　　　　百合花¶
日月飛&KR0031;轂如何駐黒頭&KR0138;看敷宻友又見拆彊¶
<pb:KR4d0311_SBCK_007-15a>¶
仇葉聚稜稜峭花垂娜娜稠晩凉芬烈甚欲睡更¶
遲留¶
　　　　&KR0040;中次韻(兩絶)¶
積多雲鶴巖前&KR0040;種遍長松墓上田豐歉相乗天¶
有數今年管取斗三錢¶
提壷勸飲元無秫促織催機未有&KR0093;葉厎蟬蟟尤¶
更苦吸風飲露伴人飢¶
　　　　送徐顯道尉無&KR0236;¶
握手不禁別庭梧聲欲秋雲霄生脚厎田里付眉¶
頭敬是禔身柱和爲應物舟卷旗蒲柳市茶鼎&KR0040;¶
颼颼¶
<pb:KR4d0311_SBCK_007-15b>¶
　　　　二花¶
粲粲金錢映玉簮榮華能得幾光隂季倫歌妓春¶
申客零落秋風没處㝷¶
　　　　理菖蒲¶
朝刪石上青之黄暮摘鏡裏黒之蒼&KR0336;中多少冗¶
荆&KR0068;不翦不芸空過日君不見顔子一克巳曽參¶
三省身每日低頭矻矻自&KR0039;檢何曽浪把外物勞¶
精神嗟乎我猶未免爲郷人¶
　　　　閑居(二首)¶
一覺湯餅睡幾轉庭花隂不作八翼夢以無冨貴¶
心東家朝鳴玉西家暮横金芭蕉大蔽牛不柰霜¶
<pb:KR4d0311_SBCK_007-16a>¶
風侵何如老忘得曲肱滋味深¶
出門聞鳩語秋思生春妍豆苗深没腰稻花髙出¶
肩路旁兩三叟合爪感謝天老身幸不死得見穰¶
穰田眼中多少人不能待豐年¶
　　　　&KR0031;林志廉得元暉筆法作此七十三矣¶
　　　　爲賦六言兩首¶
近浦霏開略彴逺山雲没招提樹厎人家欲曉隔¶
籬彷彿雞啼¶
潮退寒洲聚沫&KR0040;収春嶂蒸雲歴歴舊經行處江¶
村曙色&KR0004;分¶
　　　　送阮深甫尉桂東(兩首)¶
<pb:KR4d0311_SBCK_007-16b>¶
秋隂踈梧桐暮寒老蒹葭病鶴臥空谷遊鴻起平¶
沙飄揺征衣單寂歴津堠賖中年不禁别湘江&KR0261;¶
天涯¶
一静鎮百紛一恕生百順所居欲官大此道貴坐¶
進塗平鞭影疾風壯㠶力迅臯蘭拾秋芳好&KR0009;南¶
來信¶
　　　　九月一日侍　老人遊洞霄宿超然館¶
　　　　聞鐘¶
太一相過燭未銷朝元鐘動鬰羅蕭身輕不怕瓊¶
臺滑蹴踏青霞上斗杓¶
　　　　翠蛟亭(兩絶)¶
<pb:KR4d0311_SBCK_007-17a>¶
壯杉耄檜護嵌空飛墮蜿蜒白玉虹莫道隔凡元¶
有柱胡麻流出石矼東¶
晴雷碾破白雲&KR0810;無數林華衮下坡好把轆轤飜¶
轉着崑崙頂上卷黄河¶
　　　　贈石室朱修行(兩絶)¶
響泉一&KR0128;落天風人在浮雲柳絮中亭午柴&KR0028;猶¶
未啓碧珍瓏厎拒霜紅¶
落葉堆中折脚鐺白雲煑盡又還生洞門黄鶴婆¶
娑舞留得松風待月明¶
　　　　送趙處士遊方¶
道家何荒唐釋氏更汗漫君胡欲逃儒結入楊墨¶
<pb:KR4d0311_SBCK_007-17b>¶
案時文窘枘鑿俗好厭冰炭起㝷出頭路去覔行¶
脚飯左携仙君茅右挾佛祖粲隨身絶長物到處¶
得竒觀江山枯桐冩風月老筆判識透心轉空養¶
足骨自換長生不可獨分&KR0009;石髓半¶
　　　　何正言母安人挽詩¶
鳯采生丹穴螢光聚絳幃兩登黄甲去一佩皂囊¶
歸萱老悲方切蘭枯夢又非青山秋寂歴客淚不¶
勝揮¶
　　　　&KR0004;釀¶
手臼登新秫頭缸試嫰醪蒲城寒信早栗里曠懷¶
髙重熟魚沾麵微生蟹帶糟老儂元不飲隨喜亦¶
<pb:KR4d0311_SBCK_007-18a>¶
陶陶¶
　　　　贈前京東王制屬¶
赤葉風欲盡黄花霜未乾病添予許老窮迫子能¶
寒劒蝕蛟還吼袍塵鶻尚盤山東河北事欲語涙¶
汍瀾¶
　　　　翁媪行¶
翁頭白如銀媪頭黄如金抵足搔瘡昏到明羞殺¶
敗布多年衾晴䆫蟢子懸瀰瀰翁媪相看顔色啓¶
門前人送撰碑錢半贖冬衣半糴米¶
　　　　哭都城火(辛卯)¶
九月丙戍夜未中祝融漲熖通天紅曽樓傑觀舞¶
<pb:KR4d0311_SBCK_007-18b>¶
燧象綺峯繡陌奔燭龍始從李博士橋起三面分¶
風十五里崩摧洶洶海潮翻填咽紛紛釡魚死開¶
禧回禄前未聞今更五分多二分大塗小撤噤不¶
講拱手坐視連宵焚殿前將軍猛如虎救得汾陽¶
令公府　祖宗神靈飛上天痛哉九廟成焦土¶
　　　　仲冬二日還自谷川道中(兩絶)¶
晴烟杳靄似春山踈柳啼鴉意度閑溪上麥田翻¶
未遍故遲牛帶夕陽還¶
滿天返照醉紅殷未到生明月巳彎好是蛾眉無¶
&KR0039;恨盈盈淡掃有無間¶
　　　　至節前十日遊勝因寺¶
<pb:KR4d0311_SBCK_007-19a>¶
霜霽午曦暖潦収沙路晞束山知寺古避客恠僧¶
稀籜滑渉危屐藤鈎穿宻衣月黄風不動燈火虹¶
(去聲)橋歸¶
　　　　謹次　老人至節韻¶
但見隂陽遞斡流誰知陽本未嘗休善端繼繼無¶
窮脉元化生生不盡頭杜牧浪將箱勸讀少陵空¶
爲線添愁何如静坐觀其復一&KR0039;靈臺造物遊¶
　　　　至節出謁回(二絶)¶
一脉陽從地厎回人情物意便春䑓鮮衣稚子面¶
紅醉知向外家參節來¶
巧&KR0015;聲揺六博盆纎纎人在緑䆫根隔紗想見春¶
<pb:KR4d0311_SBCK_007-19b>¶
風面雲滑金&KR0107;欲溜㾗¶
　　　　病目¶
日過學不力年催名未芳心期雖皦皦目視巳茫¶
茫燈疊青紅暈書紛黒白行蒲團深瞑坐禪味覺¶
偏長¶
　　　　椒菊枕¶
矮檠矻&KR0004;年細字窘晚節天憐蠧書障神授鴻寳¶
訣金葩凉而嚴丹寳温以烈兩囊貯風露半簮藉¶
霜雪芬透頂&KR1502;爽清祛腦脂熱夢魂寥廓逺宇觀¶
沆瀣澈雲開月更朗電掣巖欲裂術妙刮膜金功¶
過刳蟇鐵聱牙讀楚詛&KR0200;尾窺越絶不憂幻景侵¶
<pb:KR4d0311_SBCK_007-20a>¶
且喜翳根滅頌花醉春温餐英飽秋㓗塗屋兆蕃¶
碩飲潭進&KR0132;耋况兹芳澤聚盡洗空華結夜氣存¶
虚明天光發昭晣湏彌能微塵渤澥或丘垤不直¶
一&KR0015;粲巳判&KR0031;眥决¶
　　　　俞提舉挽詩(二)首¶
展也萬夫特翛然山澤臞朔風空汴泗春水&KR0261;淮¶
湖籌驛尹師魯詩壇梅聖俞繡衣歸老去有韞不¶
輕沽¶
蒼鶴&KR0012;山曉黄花栗里秋一身雖物外萬國尚眉¶
頭遺老幾何在&KR0132;英只麽休問天天不語江闊莫¶
雲愁¶
<pb:KR4d0311_SBCK_007-20b>¶
　　　　奚知縣挽詩¶
敏銳霹&KR0430;手寛平雲夢胷雄臺髙幕畫劇邑冨民¶
庸㠶掛風方駃戈揮日又舂炊&KR0413;剪春韭無復奉¶
從容¶
　　　　臈中歩月(二絶)¶
平山堂下解圍去天水堡前經戰來天地無情一¶
般月照人霜骨白皚皚¶
賣妻鬻子年饑後索母求爺賊亂餘對月椎胷幾¶
家哭更堪蕭索歳將除¶
　　　　何正言挽詩¶
雋手芥拾紫忠肝蒲伏青嬰龍雲氣直縳虎雪毛¶
<pb:KR4d0311_SBCK_007-21a>¶
腥炊枕夢何短書棺名更馨眇然人物幾墓草涕¶
交零¶
　　　　謹和　老人惠山泉(二首)¶
取水驛符到喊山旗信通碾分花厎月爐受竹間¶
風金谷正覔醉玉川誰道窮頂門甘露入喚醒主¶
人公¶
第二水泉動斜三封印通愛竒親煮雪得雋細生¶
風酒肺蘇將渇詩情洗盡窮娉婷湏好買供奉讀¶
書公¶
　　　　歳暮山中紀事(三首)¶
南山大小空横行無常時蓄狗豢豕盡澤吻樵牧¶
<pb:KR4d0311_SBCK_007-21b>¶
兒翁嫗起譟逐妥尾行愈遲力窮哭且罵天網不¶
汝遺¶
里巷&KR0018;暄翁隤然支離䟽饕虱縁緼袍&KR0039;綴頷下¶
湏旁人勸翁捫揺手一任渠虱多轉不癢何庸事¶
驅除¶
郷風臘卄五比户然爆竹窮隂挾黄昏霹&KR0430;起空¶
屋梁間&KR0017;拍手&KR0015;人未免俗罔兩白晝行渠爾一¶
爆逐¶
　　　　除夜¶
市兒數十百挾炬相追奔争唱賣獃歌祈以昭易¶
惛我獃大如屋幾臘擁敗垣群雛勸我賣急售價¶
<pb:KR4d0311_SBCK_007-22a>¶
莫論弄巧或成拙太清不如渾老鐵無孔鎚甘守¶
鈍性根¶
　　　　新年¶
欲識新年課都非舊日圗詞分詩料帳酒奪飯工¶
夫鍜息柳邊手鑷閑花裏&KR0161;寒消芳草緑打急辦¶
行厨¶
　　　　謹和　老人欲還故廬¶
颼颼破屋小青禂客枕頻年&KR0009;道周行止非人眞¶
可&KR0015;窮通有命尚何愁春風舊壘&KR0031;飛燕宿雨新¶
巢百拙鳩信是還家貧亦好德人何處不天遊¶
　　　　謹和　老人春行¶
<pb:KR4d0311_SBCK_007-22b>¶
抗䟽明時効伏伽一歸七度試春紗柔風緑遍庭¶
前草細雨紅催陌上花惠逺買來猶濁酒趙州喫¶
去只麄茶回頭恰恰鶯啼處黄四娘今尚有家¶
　　　　又塔院¶
僧伽傳法處阿育放光時到頂直無縫透心横有¶
枝梅間詩鳯咮竹裏酒鴟夷醉上危層去空明渺¶
所思¶
　　　　燈夕獨酌(二絶)¶
鈿車羅帕禁街夜珂傘炬城沙路春少不自強今¶
老矣落梅風暖酒生鱗¶
海濤風定柳枝曲江檝波明桃葉歌剪燭停盃聽¶
<pb:KR4d0311_SBCK_007-23a>¶
宛轉不妨白雪映青蛾¶
　　　　送游考功將漕䕫門(七絶)¶
温公一傳諌議劉菊坡一傳吏部游長庚伴月天¶
欲曉西照太白南羅浮¶
神鼎一鑄魑魅怖法鼓四震波旬悲祖宗涵養天¶
下氣留得此脉扶顛危¶
欲鳴不鳴銜口馬欲去不去羸角羝排天絶呌河¶
漢裂&KR0215;舸飛上岷江西¶
古來刀鋸鼎鑊具用待誹謗妖言人掁觸不怒予¶
節去惟天爲大知堯仁¶
金湯棄去七百里珠玉走盡六十州誰生厲階不¶
<pb:KR4d0311_SBCK_007-23b>¶
可問桔栢江上風颼飀¶
燒畬瀼外竹枝瘦踏磧灘上桃花肥繡衣故郷豈¶
不好爲天下計母庸歸¶
四肢誰謂可無骨五臟自信難留寒&KR0613;予望之不¶
得語但願萬里書平安¶
　　　　正月二十四日早夢乞聦明於東坡¶
東來一舸横天上御風而行無&KR0039;浪有人野服帽¶
髙簷宛如赤壁圗中様舉手疾聲呼先生爲我心¶
孔開聦明䱼然一&KR0015;&KR0002;相語乞得聦明不如魯¶
　　　　老人晚得女眞眞又曽孫女金華皆再¶
　　　　周而殤葬塔院後今春焚化用前韻賦¶
<pb:KR4d0311_SBCK_007-24a>¶
　　　　詩謹和¶
窣波影裏誦陁伽古佛燈籠護絳紗智慧竭羅雖¶
正果慈悲妙善亦空花怕寒婉孌&KR0004;拳蕨望&KR0040;醒¶
鬆細舌茶節物感人還自解有兒何用女當家¶
　　　　送澄維那訪舊湖山¶
梅子酸猶淺桃花&KR0233;已饒春風開口吸明月換肩¶
挑鶴向平湖放猿從古洞招出門天地濶何處不¶
逍遥¶
　　　　葉主簿挽詩¶
生理鴟夷子心期桑苧翁行厨脩竹月坐艦落花¶
風雛好&KR0138;&KR0012;鳯行踈忽斷鴻呉松明逺目一&KR0039;夕¶
<pb:KR4d0311_SBCK_007-24b>¶
陽紅¶
　　　　謹和　老人古硯韻¶
破壞憨僧衲凹欹漫叟窪吐雲頭縮蜃啖月口呿¶
蟇宫㜮愁難捧堂胥怒可撾莫貪濡筆利浪草侍¶
中麻¶
　　　　路逢徽州送牡丹入都¶
飛絮遊&KR0093;弄霽華出門芳草&KR0261;天涯太平莫道全¶
無象脫繡鳴鈴傳送花¶
　　　　首夏一絶示徐錦囊¶
金九未熟櫻桃過錦幄俱空芍藥來共坐晩凉觀¶
物化床頭有酒爲君開¶
<pb:KR4d0311_SBCK_007-25a>¶
　　　　荅王仲鈞(兩首)¶
無言安止止不動妙如如&KR0064;虎未聞道汗牛空讀¶
書赤窮遑恤後白坐且求&KR0004;寂歴野花晩嫣然風¶
&KR0040;餘¶
老鏡風霜飽離觴歳月悠曲多傳郢水(前郢州/司理)詩¶
亦到&KR0171;州拽轉撩天鼻抽將閙市頭投林母用急¶
時至㑹封侯¶
　　　　次子有下第韻¶
東風換骨立成僊五色終迷自古然龍變未符今¶
舉䜟鶴來當驗後科縁情如中酒冝親酒命合腰¶
錢㑹有錢許買娉婷供老伴不妨遲得兩三年¶
<pb:KR4d0311_SBCK_007-25b>¶
　　　　荅駱肖秦¶
過我葵榴巷留君筍薤厨&KR0109;懷新雨快面目故山¶
癯自&KR0015;&KR0012;飛鶴誰憐返哺烏未應埋没得囊有萬¶
驪珠¶
　　　　&KR0004;夏即事一首謝俞德逺惠茶¶
病眼昏花&KR0180;讀書閉門恬養冉溪愚一簾草色蛤¶
呼伴四壁樹隂雞護雛巳是歸來何用引本無太¶
極不湏圗小團自汲新泉試凉滿松風石銚爐¶
　　　　重午山蹊獨歩¶
扶病索清䕃循林歩幽霏花拈勃姑飯草拾蝦蟆¶
衣良藥觸手是壯容轉頭非昜&KR0024;天上漏難駐人¶
<pb:KR4d0311_SBCK_007-26a>¶
間暉寒暑遞流斡悲樂相因依功名少終吉冨貴¶
多危機李泌語欲咽屈平志空違不如滿引酒舉¶
丗知我希¶
平齋文集卷第七¶
<pb:KR4d0311_SBCK_007-26b>¶
<pb:KR4d0311_SBCK_007-26b>¶
