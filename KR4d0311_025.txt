# -*- mode: mandoku-view -*-
#+TITLE: 平齋集
#+DATE: 2015-09-23 10:24:32
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 25



<pb:KR4d0311_WYG_025-1a>
欽定四庫全書
　平齋集巻二十五　　　　宋　洪咨䕫　撰
　　啓二
　　　通崔安撫啓
捧硯從游久綴門人之列分弓庇役就充幕吏之員天
巧其逢人榮所託竊以小范之帥環慶舉張方平大蘇
之牧中山進李端叔兩公辟士之盛事百世知人之羙
談不圖晚生親見前輩恭惟某官光明而亮偉端重而
<pb:KR4d0311_WYG_025-1b>
沉深望之儼乎道德之容挹之薫然仁義之澤驅千兵
萬馬於筆下風雨恬霽而無聲吞五湖三江於胸中波
濤舂撞而不動剸兕麻源之右掣鯨桂海之南清畏人
知静忘物競其去也諸公挽留而莫可其歸也四輩趣
召而後來甫躋郎省之華亟填戎垣之重秋風保障威
行萬竈之烟春日耕桑驩動一犁之雨淮南倚以為脉
山東聞而屬心况狐兎失穴之餘正貔貅扼塞之日人
皆輕進公獨隱憂謂中原機㑹之方來而外治規模之
<pb:KR4d0311_WYG_025-2a>
未立㶚上棘門如兒戯耳尚遺債帥之風方城漢水雖
衆用之未免市人之戰要須彊國勢於精神之表乃可
制鹵命於掌股之間反覆開陳庶幾感悟彼竪儒幾敗
乃事徒委諸一勝一負之常此元老克壯其猷必運以
萬舉萬全之畧寧少遲於遄召庸迄奏於膚功坐縛可
汗盡還餘地某四年食客三世夙縁濟慈航於黑風大
海之中送靈槎於黄河崑崙之上烏幕濫巾於温石兎
園接袂於鄒枚誓上下以相隨抑東西而惟命誦蕪城
<pb:KR4d0311_WYG_025-2b>
之賦熟形勢于曽來續泗水之碑寄功名於不朽矢心
歸倚拜手敷陳
　　　謝崔安撫舉改官啓
子來幾日甫爾依紅我有二天居然破白惟屹立於世
方横潰之表故力挈於人不比數之中抒敬瓣香歸恩
丈席竊以人才由江左而降幕客在淮南為多韓魏公
得王金陵而不及賞音牛竒章辟杜書記而未嘗推録
遂令遺憾尚見前聞伏念某讀書不多渉道更淺方其
<pb:KR4d0311_WYG_025-3a>
始銳自謂五石瓠可剖以為尊迨此中艱乃知六州鐵
猶鑄不成錯以舟行岸移而閲世變以霜䧏水落而觀
物情虚憍寖平剥蝕漸復富貴非吾願未敢云然貧賤
玉汝成容或有此然紛紛成敗之異論而咄咄炎凉之
易情不圖一日之逄遂有終身之託拔從食客列在屬
僚歲寒東閣之梅結根已舊春色平山之栁成䕃方新
廣平下坐而揖之前相如末至而進之右使無地主誰
破天荒茲盖伏遇某官功盖三邊眼高四海論材以相
<pb:KR4d0311_WYG_025-3b>
馬之法觀過於奪牛之蹊得一士於河南了無貴戚之
命空群良於洛北惟有山人之媒共驚甄拔之殊誰識
機契之早五更進履已是會心半夜傳衣不容放手故
於落落難合之㑹而有沾沾自喜之榮上下四方盡是
依劉之地始終一節敢忘在莒之時銜戴寔深編摩抑
略
　　　謝丘安撫舉改官啓
從莫府之游甫當春後上公車之薦忽在秋先軒軒特
<pb:KR4d0311_WYG_025-4a>
逹之知落落希闊之遇得之驚躍傳者信疑竊以槖馳
種樹以蚤實為功狙翁賦芧以朝得而喜伊物理之猶
爾豈人情之不然矧墮七選之坑欲結五剡之塔寧為
鷄口毋跋狼胡必考索以㸃頭始探期而入手如某者
有婞直之短無趨和之長肝胆輪囷據鞍之髀易滿頭
顱蕭颯讀書之眼尚明不能忍藜莧之饑漫欲决枋榆
之起勉辭襏襫來拂兠鍪多以白面書生而見嗤獨得
紫髯將軍而許可樂哉飛泳籍甚推揚着鞭要使出祖
<pb:KR4d0311_WYG_025-4b>
逖之先成佛肯教在靈運之後未囘沆碭預借扶摇兹
盖伏遇某官親得南軒之傳世濟文定之羙非有心於
富貴而富貴自廹不求名於氣節而氣節更高脫彼少
年新進之場運此真儒無敵之略識㣲見逺常懷猛虎
出柙之憂强本折衝自有老羆當道之勢至若虚以接
物而謙以下士明於見善而勇於拔材又當路諸公之
所難實舉世善類之攸屬矧在晚出亶為至榮本無疇
昔之縁便䝉刮眼不負平生之學即是酬恩百喙可窮
<pb:KR4d0311_WYG_025-5a>
寸襟莫寫
　　　賀侍御啓
榻前承渥柱裏升班物情大旱之餘適蘇霖雨天象太
㣲之次首應法星九重侈知人之明四海享任賢之福
竊以兩儀具清明廣大之體萬物鍾扶輿磅礴之靈得
其中和者為景星為鳯凰全其剛正者為屈軼為獬豸
况千古之間氣生一朝之偉人如伯夷聖之清如孟軻
勇於義用能任天子耳目之寄于以壽皇家氣脉之傳
<pb:KR4d0311_WYG_025-5b>
恭惟某官歩趨聖賢冠珮道德旁蹊㨗徑不求少室之
山絶岸孤峯坐閱瞿唐之浪顧環轍之久矣終覽輝而
下之簪筆烏臺伏蒲騎省上不為危言而駭聽下不為
矯節以沽名惟致辨于君子小人之間而防微於宦官
女子之際外邪不入元氣自充以培社稷無疆之休以
兆國家中興之象深締邃嚴之眷進顓雄劇之權堂堂
不撓為儒宗謀猶惟舊行行且止避御史風采又新然
而一論列關吾道之盛衰一建明係斯民之休戚時雖
<pb:KR4d0311_WYG_025-6a>
無闕事或可言士大夫懷寡廉鮮耻之風將帥乏趍事
赴功之勇戰守之規模靡定賞罰之綱紀未張斜封尚
費於調停横歛更多於朘剥惟正人用則國勢重於黄
鐘九鼎惟公道行則人心安於泰山四維此皆前日之
已言抑亦於今之最急願申谹議迄濟丕平當令文靖
警君復聞於世毋使清獻之論事專羙於前狂斐一鳴
隕越萬坐
　　　謝李坡舉自代并應詔啓
<pb:KR4d0311_WYG_025-6b>
草正元之諫疏既許同升應建武之詔書又䝉特舉人
驚再推轂於朞月之頃誰信屢擊節於十年之前撫往
事以慨然幸平生之有此伏念某灌畦自命媚竈不能
忽起市虎無端之疑遂罹蹊牛已甚之禍丹心獨破疇
能百口保之白髮相看安忍一家哭矣已甘墮地之棄
甑不謂中流之得壺剪紙而招驚䰟探囊而起壞証雖
乏洛北山人之譽亦備淮南幕客之員憐抱影之零仃
為騰書之旁午六鰲連掣五鶚齊飛它人不足而我有
<pb:KR4d0311_WYG_025-7a>
餘大造已多而公未倦讓䕫讓龍而讓朱虎誠過乎謙
進豹進鮒而進樂羊抑何其力所謂真知己者夫豈輕
予人哉兹盖伏遇某官地望如山門庭似水萬斛轉舵
運平國論之偏五色補裳彌縫君德之闕其正足以用
大其公足以生明去小人如去稂莠不厭其芟夷愛君
子如愛杞梓寧過於封殖引蔡襄而居同列有言必酬
薦唐介而處要官弗進不已爰得魚而取掌仍騎鶴以
纒腰曷勝自喜之情猶有無厭之請苦心選佛固慙衣
<pb:KR4d0311_WYG_025-7b>
鉢之傳凢骨登仙更乞刀圭之賜寸忱有屬尺楮奚殫
　　　謝制使李尚書舉改官啓
謁裴度於洄曲之營最居人後抜杜牧於淮南之幕忽
處衆先得之擊地而驚恍若從天而下竊以前輩所謂
汲引孤寒之綆近世以為攀級權要之梯倚冰山為㤗
山延頸待囑指䑕璞為荆璞拱手奉歸名為蓄吾家之
參苓實則種它人之桃李自喜得計烏知可羞若其㸃
頭堂下之一言具眼坐中之小異幾年無此一日見之
<pb:KR4d0311_WYG_025-8a>
如某者材非竒竒老已冉冉方虛憍恃氣安知培翁四
句偈之有功迨拂亂動心始信竮山三字箴之得力眇
鴻毛其自命蕞鷄肋以何求朅來刁斗之郷偶備櫜鞬
之役既不能磨盾以草檄又不能推枰而畫籌第於内
外臂指之拘攣與夫上下精神之消靡多所感觸為之
隐憂顧國事以如斯於身謀而何有炎門耻炙㨗徑甘
賖道之將行歟但居易以俟命人莫我知也欲忍窮而
著書不圖負&KR1087;之秋乃有囘瀾之力未齊五鶚先獲一
<pb:KR4d0311_WYG_025-8b>
麟固非曹劉沈謝摸索以可知且無許史金張游揚而
為助逈出望表猥塵選中茲盖伏遇某官翰墨大蘇威
名小范黄髪兒齒入奉壽母之懽織文鳥章出寛聖主
之顧以忠孝兩全之懿用文武兼資之才號召青齊指
揮燕薊已斷匃奴之臂行漆月氐之頭與共功名孰非
豪傑乃至嘘一寒之谷欲使脱七選之坑以勸着鞭以
愧刓印偉此舉之尤特信所關之匪輕某敢不敬佩十
六字之褒期答二三策之取丸藥生翼初匪求而得之
<pb:KR4d0311_WYG_025-9a>
瓣香報恩當有大於此者巻巻䘖戴切切敷敶
　　　謝權帥洪提刑薦啓
騎揚州之鶴正切夢思冠楚人之猴忽叨論薦嗟世道
之寖薄幸宗盟之有歸竊以絲苓同生於松而絲以苓
為根渠荷皆出於藕而渠倚荷為䕃惟鼻祖源流之無
間故耳孫枝榦之相依伏念某少耕潜山壯宦鄱水訪
盤州之事業正印難傳誦野處之文章餘燈可續柰九
京之不作竟千里之空還昔期芳菲菲而彌章今欲景
<pb:KR4d0311_WYG_025-9b>
翳翳其將暮不圖州牧出我世家蔚乎相扶日有川泳
雲飛之樂劃然長嘯時窺山鳴谷應之機胡人事之方
乖曽身謀之靡定㠶隨風引舟挾岸移長鋏自隨勃窣
兠鍪之底短檠相對凄凉刁斗之邊皇華不隔於照臨
吉語忽傳於吹送一鳬已去五鳯俱飛雖狄武襄之譜
梁公大非吾偶然吕文穆之舉夷簡豈無他人出於真
情有此竒事茲盖伏遇某官器能管樂苖裔韋平材恢
恢乎辦多身矯矯其獨立山韞玉而自潤粹然有道之
<pb:KR4d0311_WYG_025-10a>
容水中凖則不争澹乎無我之意扶立故家之喬木挽
囘末俗之頽波涕唾熱宫金玉寒畯謂族姓如晨星之
有幾况主賔與春風而俱和置冗蹟於四賢借華衮於
一字俾懋所學用昌斯文白髪聲名媿難齊於二陸青
雲歩武尚自附於三洪深感於中姑陳其概
　　　謝賈制置特薦啓
小單于之膽落方集竒謀大都督之眼高首薦下士試
新刻黄金之印署獨御碧玉之章同日驩傳一時盛事
<pb:KR4d0311_WYG_025-10b>
伏念某萬無能役一不敢欺滿架挿書自矜鄴侯之富
舉家食粥誰念魯公之貧風霜不貸而枝葉凋歲月已
老而根榦在往來塞下出入兵間車轔轔馬蕭蕭毎痛
心於浪戰田确确牛吒吒更攬涕於煩輸兩年之賞識
固多一旦之遭逄尤異蟻隨磨轉鴈逐陽飛趨幕折腰
甫識少陵之面上堂携手已知鬷蔑之心聽說劍於酒
邊許推枰於燈下良由機契遂以名聞兹盖恭遇某官
貫穿古今揮斥宇宙望長安於㶚㟁一生忠義之心進
<pb:KR4d0311_WYG_025-11a>
雍丘於淮隂百戰功名之㑹用紹興分道之典故施慶
厯定邊之規摹既綏請於山東且經營於河北築臺延
士思得良籌推轂進賢不遺餘力爰俾摧頽之下走亦
䝉特逹之殊知念圖報之無他惟納忠之有益虎兕出
於柙曩嘗失於防閑蛇龍放之菹今盍思於區處勢必
知己而又知彼權當在我而無在人御衆莫若寛平制
敵無如審重財散則民乃聚食足則兵自强此皆己見
於施行務在更加於推廣大孚衆望洪濟中興繪像雲
<pb:KR4d0311_WYG_025-11b>
臺不媿膠東之傳磨崖浯水願書元結之碑觸突有誅
震惕退聽
　
　
　
　
　
　平齋集巻二十五
