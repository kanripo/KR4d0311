# -*- mode: mandoku-view -*-
#+TITLE: 平齋集
#+DATE: 2015-09-23 10:24:31
#+PROPERTY: LASTPB  <md:KR4d0311_SBCK_000-1a>
#+PROPERTY: JUAN 6



<pb:KR4d0311_WYG_006-1a>
欽定四庫全書
　平齋集巻六　　　　　　宋　洪咨䕫　撰
　　講義
噬嗑亨利用獄¶
　臣聞嗑者合也噬去頥中之物而合也頥卦合¶艮震
　為體初上皆剛而中之四爻皆柔猶人之¶頤虚其中
　也噬嗑初上皆剛與頥同而四亦剛¶是頥中有物間
　之故有待於噬而後合也凡去¶間之道皆然時則勿
<pb:KR4d0311_WYG_006-1b>
　有間之是君臣之際以無¶間而合也人不間於父母
　昆弟之言是骨肉¶之際以無所間而合也彼蠻夷猾
　夏㓂賊姦宄<md:KR4d0311_SBCK_028-16a>¶蓋梗聖人之化為天下之間者去其間
　則化行¶於天下矣噬嗑亨間去而合即亨也其義利
　於¶用獄獄以推見其為間之情而去之則梗吾化¶者
　不至於覆出為惡病根除而正氣還也其在¶人心則
　人欲為天理之間人欲盡去天理流行¶豈非間去而
　亨乎此又克已工夫之當盡
<pb:KR4d0311_WYG_006-2a>
彖曰頥中有物曰噬嗑噬嗑而亨剛柔分動而明¶雷電
合而章柔得中而上行雖不當位利用獄也¶
　臣聞頥者養也頥以納飲食致養而有物梗之¶故必
　待噬而後合合則亨矣亨之功在噬噬者¶用力囓去
　之也小人為君子之間不用力以退<md:KR4d0311_SBCK_028-16b>¶小人則君子不
　進夷狄為中國之間不用力以¶却夷狄則中國不尊
　姦民為良民之間不用力¶以治姦民則良民不安此
　皆噬之功所以致亨¶也以爻言之則三陽三隂為剛
<pb:KR4d0311_WYG_006-2b>
　柔分以卦言之¶則下震上離為動而明以象言之則
　震為雷離¶為電二者參合而成章雷取其威電取其
　明治¶獄之道無大於此然六五為用獄之主乃以柔¶
　中之道行於上雖以隂居陽為不當位而治獄¶以燭
　見情僞為先離體虚中而明故於用獄為¶利夫獄者
　民命所係得其情則哀矜而勿喜欽¶恤之仁行焉茍
　不以柔治而以剛治則明過於<md:KR4d0311_SBCK_028-17a>¶察威過於猛人將無
　所措手足失天地大生之¶德矣噬嗑義在除間而歸
<pb:KR4d0311_WYG_006-3a>
　於柔中以此知好生¶者聖人之本心用刑者聖人之
　不得已¶
象曰雷電噬嗑先王以明罰勑法¶
　臣聞隂陽相薄而為雷相軋而為電故震之一¶陽動
　於下離之一隂明於中噬嗑之象取焉卦¶本先電彖
　象乃以雷先於電者蓋泰卦上坤而¶下乾不曰地天
　交泰而曰天地交泰取其交也¶噬嗑上離而下震不
　曰電雷噬嗑而曰雷電噬¶嗑取其合也電明而雷動
<pb:KR4d0311_WYG_006-3b>
　雷行而電隨明與威¶合然後梗化者可去徒明而不
　威則詳於察姦<md:KR4d0311_SBCK_028-17b>¶而不能除其失也懦健威而不明則
　鋭於去惡¶而不能辨其失也闇明行以威威發以明
　天下¶無難去之間矣先王觀雷電之象於是用電之¶
　明以明罰用雷之威以勑法罰顯而枉直各得¶其情
　法勅而輕重各當其罪利用獄之道盡矣¶舜之去四
　凶成王之去三監孔子之去少正夘¶皆此道也然辟
　以止辟刑期無刑聖人豈徒恃¶法令為齊民之具明
<pb:KR4d0311_WYG_006-4a>
　與威並用罰一人而千萬¶人懼法雖飭而不常用也
　雷電之合隨即開霽¶天道亦豈常用其威哉¶
初九屨校滅趾旡咎象曰屨校滅趾不行也<md:KR4d0311_SBCK_028-18a>¶　臣聞噬嗑利用獄初上為受刑之人人之性本¶善情
　動欲生遂陷於惡聖人憫之故設為刑罰¶以懲惡而
　挽之於善然善惡觀其所積欲惡之¶不積當於其始
　而禁之趾在下為行之始加校¶於屨而趾滅焉彼雖
　欲行而不可得則不進於¶惡可以免咎矣校足械也
<pb:KR4d0311_WYG_006-4b>
　滅没也校深大至於¶没其足也或謂滅趾為刖刑刖
　則施踊何取乎¶屨有履加校非斷趾明矣唐虞畵象
　而民不犯¶特赭衣菲屨之類肉刑未嘗用也蓋小懲
　而大¶誡故能免麗於刑小不懲則惡積罪大聖人豈¶
　得而私宥哉其在人心一念有不善貴乎早覺<md:KR4d0311_SBCK_028-18b>¶而力
　遏不貳過不逺復之功皆基於此覺之不¶早遏之不
　力則去舜就跖悔莫追矣觀易者知¶治已則知治人¶
六二噬膚滅鼻旡咎象曰噬膚滅鼻乗剛也
<pb:KR4d0311_WYG_006-5a>
　臣聞為一卦之間者九四也初九與四為正應¶是同
　惡相濟者也膚柔而易噬猶初之為惡未¶稔而易制
　鼻高而難滅猶四之為間甚大而難¶治始噬者膚而
　終至於滅鼻小懲於初遂大討¶於四也四之間去則
　初無與應小人之黨孤何¶能為哉乘剛言二位乎初
　之上乘初之剛以攻¶四之剛因瑕而及堅也蓋二居
　中得正以用刑<md:KR4d0311_SBCK_028-19a>¶所施不失其序故下能治初之罪上
　能除四之¶間輕重有權尚何過咎之有皇矣一詩文
<pb:KR4d0311_WYG_006-5b>
　王侵¶自阮疆不過用輕兵以臨之而阮自服進至崇¶
　墉則聲罪致伐必是絶是忽而後已彼其剛戾¶梗化
　之罪雖同阮為易討崇為難討侵阮則膚¶之噬伐崇
　則鼻之滅聖人初意不汲汲於深治¶小人而終有不
　容不深治者皆其所自取也¶
六三噬腊肉遇毒小吝旡咎象曰遇毒位不當也¶
　臣聞周禮腊人掌乾肉腊物之全乾者也小人¶黨盛
　而勢強其堅難噬與全體之腊同三乘初¶應上而鄰
<pb:KR4d0311_WYG_006-6a>
　於四疾小人挾黨為間欲盡除之然<md:KR4d0311_SBCK_028-19b>¶人之為惡情有
　淺深罪有輕重不問渠魁脅從¶而例殱之是舉腊肉
　之全體求快於一噬故反¶遇其毒豈非可吝者乎而
　其吝小終歸於無咎¶我之治小人名正言順彼雖有
　反噬之心無所¶施也然其遇毒亦以位不當之故無
　瑕者可以¶戮人三所處不中不正而欲施刑去天下
　之間¶人其肯心服哉齊威公自侵蔡而伐楚猶噬難¶
　噬之腊肉屈完如師辭多勃戾有遇毒小吝之¶象而
<pb:KR4d0311_WYG_006-6b>
　終於服包茅不貢之罪則旡咎矣齊之挾¶天子以令
　諸侯位固不當楚雖强不敢不服豈¶非齊之尊王名
　正言順乎<md:KR4d0311_SBCK_028-20a>¶九四噬乾胏得金矢利艱貞吉象曰利艱貞吉未¶光也¶
　臣聞凡物乾為陽濡為隂腊胏及肉以乾取義¶指陽
　爻言也九四在一卦之中本為間者以爻¶言之則四
　之位近君九之材足以堅决而立斷¶故資之以除間
　初九不畏不仁不恥不義四與¶為正應猶聯骨之胏
<pb:KR4d0311_WYG_006-7a>
　肉既乾而堅至為難噬一¶旦噬而去之見善明而趨
　義勇蓋得金矢之象¶焉有金之剛而無柔懦有矢之
　直而無回遹義¶形於色不茹不吐宜難噬者之無不
　噬也然去¶間不可有所易以易視之樞機不宻未必
　不反<md:KR4d0311_SBCK_028-20b>¶為人所制不可有所撓在我不能貞固其守而¶
　猶豫遷就安知無當斷不斷之患此所以利艱¶貞吉
　也象言未光蓋始與小人宻而終力去之¶雖得去間
　之義亦豈所謂表裏純一本末坦明¶昭昭然揭日月
<pb:KR4d0311_WYG_006-7b>
　而行者乎平勃勸吕氏王諸吕¶其後卒誅諸吕在漢
　為有大功參之王陵以白¶馬之盟折其萌則二臣為
　未光矣大臣任去間¶之責者當觀之此¶
六五噬乾肉得黃金貞厲无咎象曰貞厲旡咎得¶當也¶
　臣聞人主天下之利勢威靈氣&KR0395;之所暨以去<md:KR4d0311_SBCK_028-21a>¶小人
　之間則小人消以去夷狄之間則夷狄服¶權有所歸
　則勢有所易也腊肉全體最難噬乾¶胏附骨亦難噬
　乾肉雖難噬而較噬腊胏為易凡¶三爻之陽皆足以梗
<pb:KR4d0311_WYG_006-8a>
　化以六五離明之君制之¶如噬乾肉然何堅之不斷
　何間之不除正以其¶得黃金之象也黃取其中金取
　其剛人君有剛¶中之德天下之悍戾邪僻無不退聽
　尤當正固¶守此而以兢惕危厲行之則惡無覆出凶
　無反¶噬尚何咎之有夫有間則有咎其所以能終免¶
　於咎蓋以得剛中之德以治間當其宜也六五¶本柔
　中爻乃取剛中為義上卦屬離離一隂居<md:KR4d0311_SBCK_028-21b>¶二陽之間
　中柔而外剛仁者之勇也君德茍仁¶有餘而剛不足
<pb:KR4d0311_WYG_006-8b>
　則無以斷天下之疑定天下之¶業唐之姑息受制於
　强藩悍鎮漢之優游養釁¶於宦官外戚豈不甚可鍳
　哉¶
上九何校滅耳凶象曰何校滅耳聰不明也¶
　臣聞初上兩爻皆受刑之人初九小懲而大誡¶故受
　刑輕上九惡積而罪大故受刑重何校械¶其頸也械
　深大至於没耳耳主聰有耳而不能¶聞過徙義聾瞶
　其心而浸至此極其所由來者¶漸矣夫視曰明聽曰
<pb:KR4d0311_WYG_006-9a>
　聰本二事也而以不明麗¶之聰明於聽德然後謂之
　聰也天下之耳相似<md:KR4d0311_SBCK_028-22a>¶誰無是聰私心塞之顚倒是非
　而有誤蠅聲而¶鷄蟻鬬而牛外雖有聞中實蔽壞故
　聞人之善¶言而惡其逆已聞人之惡言則悦其順已
　不明¶孰大焉使盗跖桀紂能聽人逆已之言而不以¶
　順已為悦亦何至天下之惡皆歸萬世不可湔¶濯哉
　此易象示人遷善改過之門最𦂳切處¶
　
<pb:KR4d0311_WYG_006-9b>
　
　
　
　
　
　
　
　平齋集卷六
