# -*- mode: mandoku-view; -*-
#+TITLE: 平齋文集
#+DATE: 2015-09-12 00:31:38.859999
#+PROPERTY: ID KR4d0311
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB08n0649-013平齋文集-卷十三.
<pb:KR4d0311_SBCK_013-1a>¶
平齋文集卷第十三¶
　　表¶
　　　　龍州謝到任表¶
參井天髙甫解佐州之組洮氐地逈猥分護塞之¶
符祗服詔條具宣德意(中謝)竊以蠶叢開國於千¶
古之上龍門置郡於萬山之間壤雖接於松維風¶
尚餘於綿劒諸關晏謐商通蓬婆滴博之郊兩縣¶
豐登民樂無懷大庭之俗相安清静冝得循良伏¶
念臣濩落無庸輪囷有志遡淮堧以北&KR0099;祖逖之¶
如存捫蜀道而西信武侯之可作繇治中之冗綴¶
從閫外之下陳趼足徒勞刳心何&KR0024;不遑將父方¶
<pb:KR4d0311_SBCK_013-1b>¶
滿秩以謀歸亡以瘉人廼&KR0041;恩而出守靖惟忝冒¶
倍切凌兢兹蓋恭遇　皇帝陛下立賢無方用人¶
惟已格帝若伊陟臣扈内尊朝廷治民則黄霸翁¶
歸外布郡國况在坤維之表欲如天陛之前遂使¶
譾材亦叨煩使臣誓鞭駑駕仰荅鴻私七百里山¶
髙谷深首嚴保鄣二千石政平訟理共樂耕桑臣¶
無任¶
　　　　謝暦日表¶
運承天統益綿&KR0114;丗之休暦授人時特重歸竒之¶
閏民生知勸吏績用熈(中謝)恭惟　皇帝陛下紹¶
開中興昭受上帝齊璿璣之政旦復旦而有常推¶
<pb:KR4d0311_SBCK_013-2a>¶
神筴之元朔又朔而不息爰謹日官之課仍新月¶
令之頒臣猥戍龍門恪循鳯紀刀耕火種俾陶一¶
氣之春椎髻卉裳同樂三登之俗臣無任¶
　　　　瑞慶聖節賀表¶
日宣重光乆啓升平之運龍成五色仍摽震夙之¶
辰懽動幅貟和薫宇宙(中賀)恭惟　皇帝陛下天¶
大亦大日新又新丗祖之三十年寖格清明之治¶
武王之八百國迄成&KR0132;定之勲屬電樞之發祥冝¶
旗翼之齊壽臣涪江領戍嵩嶽傳呼十月未央阻¶
効稱觴之慶千秋華蕚願輸獻鑑之忠臣無任¶
　　　　功德䟽¶
<pb:KR4d0311_SBCK_013-2b>¶
赤龍紀瑞聖人間生白狼獻詩天下同慶輙裒衆¶
妙之果仰介無疆之休　皇帝陛下共願福禄萬¶
年本支百丗日所照露所墜盡復輿圗天以清地¶
以寧永隆磐石¶
　　　　謝授中書舎人告仍賜紫章服表¶
臣某言恭奉告命授臣中書舎人仍賜紫章服者¶
南臺執法方虞妄發之愆西掖代言忽冒眞除之¶
寵恩深語塞感激涕零(中謝)臣竊觀元祐之&KR0004;欲¶
救熈寧之弊御史則劉摰傅堯俞王巖&KR0369;諌官則¶
孫覺鮮于侁朱光庭給事中則純仁知制誥則蘇¶
軾維當今之更化冝視昔之得人伏念某學術¶
<pb:KR4d0311_SBCK_013-3a>¶
踈文氣卑沮無欲不欲蚤嘗慕於前賢時行則行¶
晚始遭於上聖甫玷粉闈之直趣陞烏府之班知¶
可爲於忠言期不&KR0018;於所學莧陸夬夬去惡草以¶
未能莠田驕驕護良苗而徒切坐需汰斥誤&KR0013;褒¶
遷踰旬觀象之門即日紫微之閣移抨彈於封駁¶
固脉絡之相關加修飾於討論柰精神之巳奪戴¶
天坱圠控地凌兢兹蓋恭遇　皇帝陛下煥文惟¶
堯好善如禹謂臣九年之謫困何意於求升念臣¶
一日之逢否不期而返㤗俾効操觚之技驟參簮¶
筆之聮進之史職則望溢於元超錫之命服則事¶
同於李絳便蕃君寵洋溢親懽臣敢不砥礪夙心¶
<pb:KR4d0311_SBCK_013-3b>¶
研磨素習雷一動而皆&KR0108;勉揚更化之風水萬折¶
以必東誓竭徇公之節臣無任¶
　　　　謝特理磨勘授朝請郎告表¶
臣言恭奉告命特授朝請郎者課格三銓尚汙丹¶
籍秩陞二等忽冒紫綸轉渫辱以光榮抜滯淹而¶
&KR0108;厲(中謝)伏念臣學惟守僻志不量難明主樂忠¶
雖嬰龍而不忤柄臣忌直竟編虎以奚迯投閑三¶
禠之餘待盡百罹之外㑹恩不宥引咎誰憐元成¶
玷缺之詩動心有益范滂黨錮之傳委命何辭浩¶
日月之居諸歘乾坤之軒豁晨脫深穽夕趨要塗¶
困據蒺以雖危㤗包荒而終吉鑒觀素履知無一¶
<pb:KR4d0311_SBCK_013-4a>¶
朝詭遇之心考覈踐更念有十年不調之歎¶
官簿與進文階歴觀大化之更無若微生之幸兹¶
蓋恭遇　皇帝陛下惟皇作極觀過知仁謂静者¶
無營臣之静特安於拙而退者不競臣之退乃厄¶
於窮過爲華衮之褒昭示緇衣之好疊䟽新渥一¶
洗舊愆臣敢不懲迷復於前戒&KR0115;升於後終身不¶
理磨勘固慙淳熈勸講之官當制封還詞頭尚勉¶
康定代言之職臣無任¶
　　　　謝授侍講告表¶
臣某言恭奉告命授臣兼侍講者五花疊組甫塵¶
鼇禁之除六畫專經仍玷虎門之選&KR0572;天莫避蹐¶
<pb:KR4d0311_SBCK_013-4b>¶
地靡皇(中謝)臣竊以太極判而兩儀生聖人出而¶
八卦作取小過取大壯堯舜獨盡其神曰連山曰¶
歸藏夏商參用其灋皆繇汲汲之學能進乾乾之¶
功迨開物成務之教衰而崇德廣業之意泯第資¶
誦說莫究推行武帝尊儒紊通變使民之理太宗¶
慕古昧以&KR0041;養正之方縱得其言何關於治蓋形¶
而上者謂之道必神而明之存乎人恭惟　皇帝¶
陛下觀象洗心玩爻盡性悟㤗之内健外順首賢¶
路之宏開鑒蠱之上剛下柔急朝綱之復振有體¶
則斯有用能知而必能行奚俟鯫生尚容蠡測况¶
臣鈎深無得納約有慙朱雲之折充宗僅致忠¶
<pb:KR4d0311_SBCK_013-5a>¶
之辨京房之事延壽靡忘理亂之占雖爝火莫¶
乎日月之光然勺水猶覬乎江河之益探先天之¶
妙藴踐前聖之微言剛健中正粹精著在自彊之¶
德聦明睿智神武形爲不殺之仁俾斯文之大興¶
幸當丗之親見臣無任¶
　　　　謝授給事中兼侍讀賜對衣金帶表¶
臣某言恭奉告命授臣試給事中兼直學士院兼¶
同修國史兼實録院同修撰兼侍讀仍賜臣對衣¶
金帶者&KR0200;闥邃嚴首玷塗歸之選經闈清閟仍塵¶
勸誦之聮拜奎畫以欣榮佩身章而増愓(中謝)臣¶
竊以月正元日虞朝闢四門以逹聦毎歳孟春夏¶
<pb:KR4d0311_SBCK_013-5b>¶
室狥百工而來諌蓋重履端之序用開進善之機¶
矧銀臺乃國論綱維之司而金華實君德涵養之¶
地運適逢於道泰賢冝急於時升伏念臣質弱早¶
衰噐卑晚遇烏府詞垣之陟首破拘攣鰲扉銓省¶
之登徑排膠&KR0081;念有君之忍&KR0018;務非道之不陳薪¶
未及然慮在上恬下嬉之表&KR0660;不恤緯憂形外阻¶
内訌之間過&KR0041;採擇之明荐&KR0013;褒遷之寵禮成元¶
㑹命出昕朝責之以論事回天期之以引君當道¶
鵜梁不稱其服凛疊組之難安鴻陸可用爲儀藐¶
濫巾之無&KR0024;兹蓋恭遇　皇帝陛下至公廣&KR0013;小¶
善兼収謂臣狷有不爲靡徇脂韋之習嘉臣斷無¶
<pb:KR4d0311_SBCK_013-6a>¶
他技粗存骨鯁之風故於漢廷奪席之朝魏殿設¶
樽之旦趣陞華要俾罄迂愚第臣術昧觀頥病深¶
咸頰乞投閑而雖切&KR0041;賜告以良優惟薄蹄之力¶
巳窮而倦翼之影冝息願解禁廬之直退從&KR0117;館¶
之游飯籸扶羸儻遂山林之養羮芹效美敢忘畎¶
畒之忠臣無任¶
　　　　遺表¶
臣某言竊以榮必有悴生必有死戀昌期而雖切¶
撫頽景以難留(中謝)臣猥起窮途首塵要路志存¶
冠鐵竟貽捫舌之羞戒忽佩韋遂召朶頥之疾廼¶
若兩年而五擢甚至一月而屢遷拜宸翰於形神¶
<pb:KR4d0311_SBCK_013-6b>¶
凋落之中進華序於氣躰摧頽之日屢騰祠請終¶
閟俞音聖恩磅礴於兩儀遺忠輪囷於九地息今¶
垂絶鳴固冝哀臣竊謂今日内訌外阻之勢已成¶
根深蒂固之計安出殆非人力之及尚幸天心之¶
回　皇帝陛下至敬無邪表裏靡間而後可以祈¶
天至公無私親踈如一而後可以祈天君子常進¶
不摇於憸壬而後可以祈天直言常用不移於䜛¶
佞而後可以祈天省賦薄歛不以四海奉一人之¶
慾而後可以祈天賞功誅罪不以一人抑四海之¶
論而後可以祈天大臣叶心共治群臣絜已奉職¶
皆所以仰輔天德同迓天休守决不可玩視和决¶
<pb:KR4d0311_SBCK_013-7a>¶
不可輕信事關存亡何止成敗臣奄謝明時永&KR0012;¶
聖造魂氣有知猶當上訴于帝&KR0041;韃不可爲中原¶
主必佑助于有德猶是微臣區區報主之職分也¶
臣無任¶
　御筆端明殿學士洪某鯁亮忠慤有助親政遽¶
覽遺表深用悼惜可特與執政恩例¶
　　簡劄¶
　　　　上廟堂劄子¶
某猥叨誤渥祗拜明綸靖惟僥逾莫稱拔擢不敢¶
僣控私謝謹熏沐拜手以毣毣之愚僣言之　聖¶
上更新萬化取端拱咸平建號改元欲還　太宗¶
<pb:KR4d0311_SBCK_013-7b>¶
真宗一統太平之盛其原必自近始秦王薨於端¶
拱之前四年　太宗聞之流涕即詔曰涪陵公廷¶
美朕之同氣也冝追封涪王謚曰悼且封其子至¶
真宗未改咸平之數月追復秦王㝷改葬汝鄧間¶
兩朝忠厚親睦之仁上通於天今紀元取法其有¶
感於斯乎　聖上本心之所發見必於首春自有¶
處分股肱大臣從容開廣使早有定論以慰　列¶
聖在天之靈端拱咸平忠厚之脉迓續於無窮矣¶
某備數分察欲舉乙酉封事中語再有陳述退念¶
事&KR0028;大體必出於宸&KR0168;獨斷而後光明俊偉在大¶
臣亦盡將順歸美之道與臺諌有言而後行¶
<pb:KR4d0311_SBCK_013-8a>¶
萬矣因觀布衣諸&KR0081;符所上續生意書冒昧敷¶
爲廟堂新元壽國獻伏丐鈞&KR0683;¶
　　　　與張司業(宓)劄子¶
某少禀適有經德劉齋長見過䄂出上　皇帝書¶
録本自言欲解職去退閱所上書殊有直氣學舎¶
累年厄於鉗制今始得伸一喙於可言之日九重¶
樂聞人言大臣不惡人言給舎臺諌而下人言所¶
及聞之亦足以戒今何所忤而欲去耶敢望開諭¶
前廊勿令解職以成朝廷培養士氣作成士風之¶
美伏覬炳照¶
　　　　賀游景仁工部書¶
<pb:KR4d0311_SBCK_013-8b>¶
某承&KR0013;郎潜之除私切賛懌正大明誠謂冝日夕¶
在上左右陳善閉邪以究中庸大學之功青綾入¶
直未足多賀數年來奏議警䇿如執事者有幾吾¶
君不以爲午而除目毎在噤蟬喑馬之先搢紳可¶
知所勸矣論思精切尚盛氣以湏之¶
　　　　荅游工部簡¶
伏讀奏篇如喧啾百鳥中之&KR0012;鳯如窮隂沍寒中¶
之霹&KR0430;如九鼎象物而鑄魑魅罔兩爲之膽栗神¶
悸如大光明鏡當空而懸大魔王無所遯形甚盛¶
甚偉司馬公門之有元城崔先生之有執事可以¶
名百丗矣¶
<pb:KR4d0311_SBCK_013-9a>¶
　　　　荅葉子真書¶
某疇昔過九芙蓉下知有隱君子之廬在舟駚弗¶
能扣謁迄今不滿珤帖相先陳&KR0105;甚髙凛然不敢¶
當兩都盛作雖用班張賦體發我宋之光明究治¶
亂之本末主文而諌國風之遺意也明主冝置一¶
通於座右以爲&KR0027;鑑惜無夜誦子虚者雖然得如¶
狗監誦之政恐牙頰汚君賦耳琴書何時過潜山¶
寓舎在臨安道旁弭節賜訪庶滿定交之願切幾¶
紆照¶
　　　　荅黄濟叔簡¶
某不聞問又許時東山桃柳觀玉泉笋蕨供未嘗¶
<pb:KR4d0311_SBCK_013-9b>¶
不撫景懷人寵示睡藤深仞愛念養生者枕不欲¶
髙以禇爲則日减一畨其平以漸也前是有惠枕¶
者皆苦髙拜賜獨便衰惰鈞天之想已斷遊仙之¶
夢可㝷老去惟睡熟有味耳¶
　　　　與李微之校理書¶
某疇昔祓飾子墨酬先施後山深林宻病&KR0568;相乗¶
賤姓氏無從徹風日不到處斾芙蓉而弄斗柄駕¶
蓮葉而讀玉書殊恨仙凢之隔也伏諗通金閨之¶
籍進紫宸之班上待特舉有禮矣公可以留矣多¶
賀多賀司馬遷史號實録酷吏傳張湯在其中平¶
凖書又謂湯死亡思湯平生大略可睹班固¶
<pb:KR4d0311_SBCK_013-10a>¶
推賢揚善拔之酷吏推賢揚善可進也而煽虐流¶
毒不可泯也讀史至此毎疑班氏以宫掖之故與¶
金張許史不能忘情特曲筆以出之丗未有擿其¶
心者執事以良史材實録以信後丗於遷固必有¶
折&KR0168;敢請所以教¶
　　　　荅印松巖帖¶
道人出山去山色如死&KR0069;更下一轉脚作麽生鷲¶
峯旣能飛來何不飛去曰百動不如一静松巖畢¶
竟何如(時印老再/住中天笁)¶
　　　　荅楊平叔知丞簡¶
某正尓寂寂忽來跫然之音於萬里外猿鶴起舞¶
<pb:KR4d0311_SBCK_013-10b>¶
清燈相對澹有餘味哦新詩道舊游恍然置我太¶
白峩眉間而飽之風露也去不待明良用悁結善¶
圃記見屬極仞下采蜀名公巨筆如林何爲乃貴¶
野鶩告更圗之庶不爲江山花竹羞¶
　　　　與俞提舉簡¶
某聞抱邁往英特之氣而不伸舒固易成疾湏得¶
慷&KR0099;士共談古今盛衰治亂之故南北離合成敗¶
之因&KR0108;髯頓足極其痛快以振宣精神否則秀眉¶
清吭緩歌美成小晏得意詞更畨進酒花信風散¶
入骨髓經絡則病自霍然去矣公以爲何如¶
　　　　荅何正父簡¶
<pb:KR4d0311_SBCK_013-11a>¶
衲子有修水觀者湛然虚白在前童子投以瓦礫¶
而心爲之痛瓦礫去心即安如&KR0004;執事得無有隱¶
然未快者乎又有叅黄梅禪者百&KR0258;碎還我核子¶
來老夫不復作核子想也¶
　　　　荅沈簿餽歳簡¶
某今年至窮無錐可卓老色懽悰相爲消長可柰¶
何風&KR0105;不替先春致餉脂賜銀罌柑傳紫帕不復¶
作此夢烹鯉&KR0039;酥而引大白亦窮臘盛事感甚感¶
甚¶
　　　　荅葉子真書¶
三墳書見&KR0009;張燈細讀如登無懷赫胥之庭與鴻¶
<pb:KR4d0311_SBCK_013-11b>¶
&KR0293;汗漫語知易無起止太極無増减特今人自不¶
古耳連山歸蔵方從館中傳抄俟至更當參合以¶
驗所造大比又近俛踏槐黄否篤志古學如此安¶
用追逐時好東塗西抺爲某歳裏殊乏好懷得&KR0061;¶
安太丘語不覺興起略此奉報時中彊飯以昌斯¶
文¶
　　　　荅髙處州書¶
某毎懷&KR0027;緫之冨騶牙之博玉連&KR0200;之竒古金背¶
鏡之明清一代能幾三十年前玉堂䇿天猶教管¶
一樓煙雨耶峯雲留鬰堘水溜潺挾此豐年歸報¶
天子某屏息萬山間不敢以&KR0215;字汚人門髙&KR0105;絶¶
<pb:KR4d0311_SBCK_013-12a>¶
俗銀鈎寳唾逺訪死生正是北&KR0028;風雨中送客時¶
節可勝悢然異書如見異人它稱是褁飯問子桑¶
之意何可忘¶
　　　　荅魏鶴山書¶
某重午日忽得李校勘書轉示珤帖鈎畫爛然晃¶
&KR0222;心目&KR0060;知存養深固踐履堅實著書立言超然¶
自得不爲江山風景動揺喜劇而悲如見君子記¶
文録似皆有益丗教不爲徒丈如入清廟觀武庫¶
一名一物皆足以使人起敬畏志定而氣盛也簡¶
州三賢閣記發明著於人心極有味百丗之下猶¶
將聞風興起天目山房&KR0004;無足道託髙文以不朽¶
<pb:KR4d0311_SBCK_013-12b>¶
遂與廬山山房照映今古講學之方行已之要用¶
丗之大法皆在焉切磋究之愧不獲朝扣夕請何¶
敢以爲過額&KR0144;竒古清壯與文稱崔菊坡結字老¶
蒼當禀凂書記二美具矣自有天目無此竒事老¶
人年七十有二菽水蕭然相與安之若命而獨學¶
無友&KR0012;陋寡聞求仁入德之本尚幸私淑之¶
　　　　荅呉叔永寺丞書¶
某山中人不敢修履端賀頗聞除用衮衮可奪淮¶
南之氣蜀珍何尚遲之叔永四六時出一斑亹亹¶
追逐前輩似聞近頗推擇玉堂揮翰之手欲辭得¶
乎某一斥七年床頭惟有易在百榖草木皆甲拆¶
<pb:KR4d0311_SBCK_013-13a>¶
焦榖不芽亦是天道栽培傾覆之常但願麥熟師¶
休與大千丗界同此太平之樂長安城中燈火笙¶
歌徹暁湖山柳又黄矣過&KR0041;紆念寂寞顓函勞訪¶
鮮醲交委窮悴亦春多感多感¶
　　　　又至節小簡¶
新陽方升天機在半夜子之&KR0004;人事在五更三之¶
後觀復于此作如何薦取偶得&KR0031;魚二兎持獻求¶
筌蹄外一轉語莫只道萬物未生時芸生荔挺出¶
矣¶
　　　　荅張簿惠白魚帖¶
入夜辱&KR0031;玉尺之餉張燈舉酒恨無水晶盤行之¶
<pb:KR4d0311_SBCK_013-13b>¶
媿感媿感¶
　　　　荅程宗武書¶
某前辱見過清談殊欵鄙吝之意消矣讀書爲文¶
皆以優游涵泳而得之優游涵泳之功非膠膠擾¶
擾者所能爲也故必主之以静外静其形内静其¶
心危坐沉思始能㑹古人之意於糟粕之外不惟¶
進於文且進於道矣丗有形雖静而心實馳者亦¶
有心欲静而牽於物交物不能静者大約息形而¶
後能収心形且不息心豈能収心不能収學於何¶
有異端之子猶能以觀鼻端白數踵後息爲功吾¶
儒乃不能歛方寸於環堵間顧欲求史記於名山¶
<pb:KR4d0311_SBCK_013-14a>¶
大川如子長是爲大也是自恕也吾子年甚少天¶
資甚髙恃其天資之髙而忘其年之不能以常少¶
濡筆伸&KR0083;前無古人問其所以尉垂白&KR0029;門之望¶
則未免老歳月於奔走吾爲子懼夫君子之於學¶
蔵焉脩焉息焉遊焉藏脩學也息遊亦學也非曰¶
墯肢體以爲息縱耳目以爲遊也藏修之未加而¶
假息遊以自放求夫文之進且不可得况道乎吾¶
子往矣深居而衆&KR0284;寂寧極而萬境融以此讀書¶
則書有味以此爲文則文有法以此立身則身有¶
度優游涵泳之功日異而月不同矣若曰吾身雖¶
動吾心未嘗不静當思静在動先可也相愛之深¶
<pb:KR4d0311_SBCK_013-14b>¶
不容不盡情幸勿罪¶
　　　　通崔菊坡書¶
某伏自閬州城南下違離之拜整整十年進不能¶
爲公朝趍事赴功以荅所主退不能從師門攷德¶
問業以益所學一不成而萬有餘䘮空老此生然¶
猶不敢自枉者寜以窮故&KR0018;知已不以通&KR0018;知已¶
也况今天下逹尊誰出先生之右門人弟子之最¶
親孰如牛馬走造物深意安敢不使同退又同進¶
耶搢紳間謂凢任制閫莫有終譽獨吾菊坡不待¶
躡足之疑便引掉頭之興綽然餘&KR0073;乆而愈安公¶
孫碩膚德音不瑕考槃在澗碩人之寛詩取碩大¶
<pb:KR4d0311_SBCK_013-15a>¶
爲言蓋其&KR0336;中浩乎而淵盎乎而春貧賤冨貴不¶
能移吾之所樂惟先生以之邇來頭風不作酒時¶
進而飯日加天所以壽吾道之脉也某骫骳之藁¶
近綴拾若千首繕録仰塵宗匠郢人運斤成風斵¶
鼻端之堊斵者固難受斵者亦不易告痛賜斤削¶
暇時更告賜一序引以黼黻之使得託之不朽死¶
生榮幸¶
　　　　荅毛君玉簡¶
某正坐晝寂而髙軒來氣甚明禮甚度浩乎吞鴟¶
夷五湖於胷中而無西子之累所見過所聞矣金¶
堂石室之勝俟霽同登判作半月期揚鞭索去銳¶
<pb:KR4d0311_SBCK_013-15b>¶
不可留目送征鴻立盡梧桐半軒之影¶
　　　　荅呉叔永司封書¶
某比承遣信&KR0064;下後勉出勞苦之聞其歸言&KR0161;白¶
容悴不&KR0011;前時司封甚駭且疑非愛念之深不及¶
此人生能幾寒暑六十到頭如何禁得老色不上¶
面頻年窮阨以少知命而安&KR0105;不至以飢渇害其¶
心猶能堅忍待盡於萬山間暇時繙書考觀古人¶
行事體察諸身毎竊&KR0015;韓退之不善處窮去國得¶
州未至落寞嗟嗟戚戚日與死迫欲奏薄伎於從¶
官之内紀太山鏤玉牒便作司馬相如垂死時語¶
使其重錮乆窮無覔飽之地又當如何彼宗元禹¶
<pb:KR4d0311_SBCK_013-16a>¶
錫爲冨貴所引如嬰兒之慕乳其不能處貧賤却¶
不足責辱愛念不翅骨肉輙發其狂言幸勿爲不¶
知我者道¶
　　　　又荅借書帖¶
某宿拜還誨玩未脫手蠆尾又來閴寥中風&KR0105;孰¶
如司封者携酒與魚以借書又是山中一竒事平¶
生只據見在無力殺青數種皆未之収南宫北扉¶
旦夕且出命直湏洗濯舊見以生新意使前無古¶
人叔永肯効&KR0425;祭魚耶¶
　　　　荅葉子真書¶
某面壁窮山自分老死一且&KR0041;恩入爲禮部郎未¶
<pb:KR4d0311_SBCK_013-16b>¶
浹月忽叨分察之命夢想不到神魂爲飛髙&KR0105;絶¶
俗妙灑臨存不作兒女子昵昵賀語而開以象筵¶
第一&KR0105;拈槌竪拂喝佛罵祖平生無此&KR0458;倆所擉¶
雖非甕中鱉亦直鱉耳憶昔行見&KR0009;崛竒警切起¶
敬不暇雪平地尺欲覔訪安道之舟無繇可得擁¶
鼻清吟徒深悁想¶
　　　　荅真福州書¶
某疇昔端拜上記後兒曹得從阿戎於日邊獲知¶
時止時行之槩大用尉㥦鳯凰覽德輝而下千仞¶
維日望之　聖上遵養時晦之乆剛明&KR0108;發風采¶
立變大姦距脫來者始有安脚之地前因奏對嘗¶
<pb:KR4d0311_SBCK_013-17a>¶
陳君子聚則爲泰今自外至者&KR0138;一二而大老未¶
來真儒未召否泰之機猶未决私心憂之温陵積¶
蠧之餘不謂費支撑&KR0024;緝如此陽春有脚又轉而¶
南朝家不過爲潢池未清計國有仁賢則四海赤¶
子莫不奠居奚一方之足慮新元發春或以登延¶
君實爲第一義則上下之疑泮内外之泰成矣某¶
爲郎&KR0138;旬日忽叨分察之命控辭弗獲黽勉就職¶
來從乆廢朝廷之事體人才之品級懵然莫識冒¶
處非據夙夜針氊昨借樞臣開端連上三䟽未報¶
可平昔聲望不立致使官以人輕更遲數日不報¶
則自作去就得從此脫去豈勝至幸况内蘖外疽¶
<pb:KR4d0311_SBCK_013-17b>¶
未易直問耶珤帖下辱在爲郎時郎只官守察乃¶
言責一有曠敗必貽善&KR0011;宗主羞不惜鉗鎚俾有¶
見趣郵置可數數也¶
　　　　荅張鹽官送無垢詩刻簡¶
見惠無垢詩帖石刻得窺前輩典刑凛凛起敬其¶
守永嘉以病目歸而字畫轉遒勁向毎嘆無垢連¶
蹇十四年&KR0138;脫覊紲得一郡又以盲去疑老天大¶
無分暁今因字始知非目病雖病亦非盲也¶
　　　　荅趙南塘書¶
某近拜報翰之辱良尉尊嚮山中人備數周行饕¶
榮巳甚毎思季子黒貂裘弊氣厭厭出裙&KR0237;下&KR0138;¶
<pb:KR4d0311_SBCK_013-18a>¶
得一飽竈婦亦爲之動色不知窮不失義逹不離¶
道爲何如人也面前事推排且盡更一兩日即上¶
祠請&KR0142;天之憂固隨寓隨在朶頥宿疾庶幾可瘳¶
珤帖臨存備仞燕間之適曲肱飲水尚自託於下¶
風鍾皷園林此生絶念矣¶
　　　　荅蘇上舎書¶
士君子立於斯丗能處逆以順則無入而不自得¶
猶之水焉瀑於吕梁湍於龍門束於瞿唐灔澦或¶
搏或激或洄或洑或潜或濆所遇之勢不能皆如¶
長江大河一放千里之爲快而其順則自若此習¶
坎之險所以維心亨也足下得罪之&KR0004;士友過者¶
<pb:KR4d0311_SBCK_013-18b>¶
皆扼腕裂眥以相告非其罪明矣非其罪而處非¶
其地境之逆也聖賢觀人不觀其處順而觀其處¶
逆貧賤則不去患難則傃行空乏其身行拂亂其¶
所爲則以之動心忍性其中休休焉安乎天而進¶
乎道也某於足下無一日之雅賜之書如乆要誦¶
數過喜其無怨懟之辭舂陵論著誦之半月喜其¶
在貧賤患難空乏拂亂之中而有以養其心信其¶
善處逆也易窮則變故否終有喜困終終吉剥終¶
得輿如足下之學之文天豈終厄之哉占報草草¶
伏惟亮察¶
　　　　荅禮滅翁帖¶
<pb:KR4d0311_SBCK_013-19a>¶
承教帖獲知新正領衆安隱甚尉湖山作春雪供¶
草木玉立聽說法這一句直是難道更湏教衲子¶
門嚼着冷冰冰地應心方好¶
　　　　回蔣祕書¶
伏審入趍中祕候對外朝養齊明之誠以動凝嚴¶
之聽造請可略也劄翰戒暁仰仞謙光進昌其言¶
用鬯所學不勝區區之望切覬台&KR0683;¶
　　　　荅淮東趙帥(葵)書¶
某恭諗張碧油之幢眡黄金之印淮海澄晏青齊¶
震驚慶愜慶愜張忠定在蜀五年工夫只一信字¶
某官雍容籌邊慷&KR0099;敵愾淮民之不淪於左祍皆¶
<pb:KR4d0311_SBCK_013-19b>¶
一手拯拔之力威名惠利草木亦孚今又撫甘棠¶
婆娑之䕃而封植之足食足兵而民信冝無難者¶
衮衮未皇上記以賀首&KR0013;珍蹟鈎畫淋漓猶帶平¶
山堂之雲氣尉浣以還恨不獲從公于邁周旋樽¶
爼細聽堂前楊柳之詞一洗磊砢寵示榜文切中¶
兵民之害還浮鹽通竹木規摹整暇懦志爲起邊¶
風不動以湏暇之日而圗堅乆之功北顧寛矣¶
　　　　荅&KR0061;守(甫)書¶
某投閑時士友自番江來爲言新刱書院甚盛教¶
刑合爲一其淑人心甚大拳拳歸敬遂因名山四¶
大字之賜附記以自通浮湛不足計也九年擯廢¶
<pb:KR4d0311_SBCK_013-20a>¶
一旦推出失身閙籃眞是窘事馬伏波謂聞人過¶
如聞父母之名今乃盻盻然揣量長短指摘是非¶
用心雖公亦壞心術朝夕凛凛抱&KR0018;乗之懼而眞¶
貳卿書來告之以當徐徐開導母遽激烈以養人¶
主之善意使正論日伸正氣日長越兩日閤下書¶
亦來又告之以私情不克公義不昭以含糊依違¶
之意見而欲挽回積年巳倒之瀾天下無是理於¶
是滌泓濯頴手録二君子書粘置屋壁東西銘之¶
旁合以自警氣卑識陋恐終&KR0018;期屬朝廷&KR0004;意不¶
過禮隗以勸來者今諸賢漸集不能者當止少焉¶
力求一閑慢之禄以養偏親或未容遽去則群邪¶
<pb:KR4d0311_SBCK_013-20b>¶
窟穴巨蠧根株明以見飭尚摩厲以湏邇者　上¶
諭臺長以隂消潜化可謂天地之量帝王之言然¶
君子之進未盛小人無自消之理此萬目所以顒¶
顒望閤下與二三公之來相與成端平之治也臺¶
諌捄過於已著講讀格非於未形兼官信是確論¶
亦必待其人然後行樂只君子&KR0022;家之光某遡風¶
&KR0154;勝忱切¶
　　　　與余京尹(鑄)書¶
某仰恃惻怚愛民之素輙有控禀昨因論寛民力¶
事遂及四郡仰給客米三縣民無藏鏹乞除禁米¶
下江之令與免三分見錢　聖上視民如傷從善¶
<pb:KR4d0311_SBCK_013-21a>¶
如流聞已&KR0041;報可推君之惠致之民則在大尹欲¶
望主盟嚴與行下遍榜暁示通知使乆後貪吏黷¶
胥母得容轉移之姦牟竝縁之利則家戴上恩人¶
&KR0013;公賜與江山相爲無窮也前所白楮皮事巳荷¶
矜從田里皷舞謹此且謝且祈伏丐台察¶
　　　　通余尚書(天錫)書¶
某九年坐廢一旦謂來擬時從賔尾矯望班頭攷¶
德問業之有地人事好乖勇去莫挽江空目斷悁¶
焉下風疇昔閑居讀論語用舎行藏一叚嘗妄論¶
不終於藏之學在用先故能用之則行不急於用¶
之志在舎先故能舎之則藏公於此理講貫素熟¶
<pb:KR4d0311_SBCK_013-21b>¶
善刀而藏之莫窺其際少焉天定以時止爲時行¶
道更光明也太夫人乍還里第不至蔕芥否伯壎¶
仲篪垂金佩玉以奉綵衣之樂魯侯燕喜何以過¶
此某墮身閙籃直是窘事旦夕湏謀脫去趍承淺¶
而知遇深告時時警䇿開迪之¶
　　　　荅趙淮東書¶
某洊拜珍帖之辱謙光爛然病睫開明寵報漣水¶
已還版圗之舊不折半㦸坐収全功以嚴淮堧之¶
屏蔽視窮力以堰瓦梁利害相萬前此有言屯田¶
者某毎謂屯於外壤而不爲盗資屯於内地而不¶
奪民有然後可爲經乆之利漣水間田不可以頃¶
<pb:KR4d0311_SBCK_013-22a>¶
畒計果能因其人力使自守自耕旣不爲盗資又¶
不奪民有積粟強兵隱然金湯之固自治之上䇿¶
也前時但知移吾粟以養左祍故終於無成爲國¶
謀長正&KR0029;忠略規模審重乃見良圗某&KR0154;勝欽嚮¶
之至¶
　　　　荅眞福帥書¶
某備貟分察兩月間凢十二䟽其論事一則中書¶
積弊二求言求賢三講學急務四乞施行同列論¶
䟽五寛民力論人之䟽首薛次&KR0061;又其次中外十¶
餘輩而已外間所傳人數甚多皆非事實所陳亦¶
未有不行但行之不盡如所乞尓　上嘗諭臺長¶
<pb:KR4d0311_SBCK_013-22b>¶
得放過且放過使之隂消潜化此天地之量也然¶
君子道長則小人道消進君子不勇小人無自消¶
之理此中外所以顒顒望公之來公果來天下何¶
患不泰前日講學䟽中首及兄弟之好又以公劄¶
與廟堂言之意猶有待末及邊臣生事異日憂端¶
恐在此兹拜珤汗之辱&KR0041;以静定和平爲然静定¶
易揺於喜功和平之過易入於弱又湏得舒卷闔¶
闢之權可也閩中想不至如泉南費力欲作三五¶
年規摹公計甚得天下計則未也去非筆力敏健¶
且記得人物本末甚冨駑良不齊物論莫揜少焉¶
湏　謝去尚惟以主盟國是爲心隨事警¶
<pb:KR4d0311_SBCK_013-23a>¶
起惴志使不爲公朝羞察官例以上下半年檢¶
三省樞宻院簿書舊幕次都堂之右嘉定移就入¶
門客次近僅能正此一事餘無足言併乞台&KR0683;¶
　　　　荅趙楊州書¶
某坐想平山楊柳之盛東門芍藥之芳雅歌投壷¶
恨不獲爲席間小異客妙畫忽臨光風滿把尉浣¶
不容聲日來苦目眚焮瘇腮頰醫者謂當於春宣¶
時大下之則風熱盡去昏眵可一洗自料元氣素¶
弱禁不得此下遂謝醫瞑坐數日而目眚愈保此¶
殘喘悉藉穹芘¶
　　　　荅呉緫卿書¶
<pb:KR4d0311_SBCK_013-23b>¶
某方抱&KR0276;緯之憂珤墨以奏議來熏薌莊誦灑然¶
醒霍然汗下而愈其論起於好勝遂至以國爲戯¶
士無定見又相與慫慂之洶洶如海濤之方生勢¶
不容禦朝廷處以王述遺意幸未大决忠忱體國¶
議論回天以守爲實以和爲形以戰爲應孰謂峩¶
其冠者皆不知兵哉末引　髙廟語　孝廟勝&KR0018;¶
存亡之判最爲切當若曰　主上它日臨朝有無¶
一人爲朕言之嘆却恐有所見略同者未可謂盡¶
無也淮襄爲藩籬江面是門户玉麟主人目今作¶
如何措置守禦徹桑未雨莫待臨期出打樁之䇿¶
幸甚折衝樽爼何必臨邊拂天旌斾之來區區¶
<pb:KR4d0311_SBCK_013-24a>¶
望¶
　　　　荅徐倅(普)書¶
某叨竊過分病魔瞰之藥褁未嘗離手親舊書率¶
是踈闊不特記府爲然圗上方略奏陳便冝慷&KR0099;¶
功名可勝起敬五福言冨而不及貴足下冨矣又¶
貴之求熊魚兼得豈不大佳然馳驅戎馬之場拮¶
据牛犁之役得不&KR0024;失勞而無功孰如棹扁舟於¶
苕剡岸紅堤緑應接不暇酒後耳熱&KR0029;風而浩歌¶
足以洗&KR0336;中之磊砢子舎孫枝督之力學異時取¶
科第以興門户志斯酬矣¶
平齋文集卷第十三¶
<pb:KR4d0311_SBCK_013-24b>¶
